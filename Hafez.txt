الا یا ایها الساقی ادر کأسا و ناولها E
که عشق آسان نمود اول ولی افتاد مشکل‌ها E
به بوی نافه‌ای کاخر صبا زان طره بگشاید E
ز تاب جعد مشکینش چه خون افتاد در دل‌ها E
مرا در منزل جانان چه امن عیش چون هر دم E
جرس فریاد می‌دارد که بربندید محمل‌ها E
به می سجاده رنگین کن گرت پیر مغان گوید E
که سالک بی‌خبر نبود ز راه و رسم منزل‌ها E
شب تاریک و بیم موج و گردابی چنین هایل E
کجا دانند حال ما سبکباران ساحل‌ها E
همه کارم ز خود کامی به بدنامی کشید آخر E
نهان کی ماند آن رازی کز او سازند محفل‌ها E
حضوری گر همی‌خواهی از او غایب مشو حافظ E
متی ما تلق من تهوی دع الدنیا و اهملها E
اگر آن ترک شیرازی به دست آرد دل ما را E
به خال هندویش بخشم سمرقند و بخارا را E
بده ساقی می باقی که در جنت نخواهی یافت E
کنار آب رکن آباد و گلگشت مصلا را E
فغان کاین لولیان شوخ شیرین کار شهرآشوب E
چنان بردند صبر از دل که ترکان خوان یغما را E
ز عشق ناتمام ما جمال یار مستغنی است E
به آب و رنگ و خال و خط چه حاجت روی زیبا را E
من از آن حسن روزافزون که یوسف داشت دانستم E
که عشق از پرده عصمت برون آرد زلیخا را E
اگر دشنام فرمایی و گر نفرین دعا گویم E
جواب تلخ می‌زیبد لب لعل شکرخا را E
نصیحت گوش کن جانا که از جان دوست‌تر دارند E
جوانان سعادتمند پند پیر دانا را E
حدیث از مطرب و می گو و راز دهر کمتر جو E
که کس نگشود و نگشاید به حکمت این معما را E
غزل گفتی و در سفتی بیا و خوش بخوان حافظ E
که بر نظم تو افشاند فلک عقد ثریا را E
دل می‌رود ز دستم صاحب دلان خدا را E
دردا که راز پنهان خواهد شد آشکارا E
کشتی شکستگانیم ای باد شرطه برخیز E
باشد که بازبینم دیدار آشنا را E
ده روزه مهر گردون افسانه است و افسون E
نیکی به جای یاران فرصت شمار یارا E
در حلقه گل و مل خوش خواند دوش بلبل E
هات الصبوح هبوا یا ایها السکارا E
ای صاحب کرامت شکرانه سلامت E
روزی تفقدی کن درویش بی‌نوا را E
آسایش دو گیتی تفسیر این دو حرف است E
با دوستان مروت با دشمنان مدارا E
در کوی نیک نامی ما را گذر ندادند E
گر تو نمی‌پسندی تغییر کن قضا را E
آن تلخ وش که صوفی ام الخبائثش خواند E
اشهی لنا و احلی من قبله العذارا E
هنگام تنگدستی در عیش کوش و مستی E
کاین کیمیای هستی قارون کند گدا را E
سرکش مشو که چون شمع از غیرتت بسوزد E
دلبر که در کف او موم است سنگ خارا E
آیینه سکندر جام می است بنگر E
تا بر تو عرضه دارد احوال ملک دارا E
خوبان پارسی گو بخشندگان عمرند E
ساقی بده بشارت رندان پارسا را E
حافظ به خود نپوشید این خرقه می آلود E
ای شیخ پاکدامن معذور دار ما را E
صوفی بیا که آینه صافیست جام را E
تا بنگری صفای می لعل فام را E
راز درون پرده ز رندان مست پرس E
کاین حال نیست زاهد عالی مقام را E
عنقا شکار کس نشود دام بازچین E
کان جا همیشه باد به دست است دام را E
در بزم دور یک دو قدح درکش و برو E
یعنی طمع مدار وصال دوام را E
ای دل شباب رفت و نچیدی گلی ز عیش E
پیرانه سر مکن هنری ننگ و نام را E
در عیش نقد کوش که چون آبخور نماند E
آدم بهشت روضه دارالسلام را E
ما را بر آستان تو بس حق خدمت است E
ای خواجه بازبین به ترحم غلام را E
حافظ مرید جام می است ای صبا برو E
وز بنده بندگی برسان شیخ جام را E
می‌دمد صبح و کله بست سحاب E
الصبوح الصبوح یا اصحاب E
می‌چکد ژاله بر رخ لاله E
المدام المدام یا احباب E
می‌وزد از چمن نسیم بهشت E
هان بنوشید دم به دم می ناب E
تخت زمرد زده است گل به چمن E
راح چون لعل آتشین دریاب E
در میخانه بسته‌اند دگر E
افتتح یا مفتح الابواب E
لب و دندانت را حقوق نمک E
هست بر جان و سینه‌های کباب E
این چنین موسمی عجب باشد E
که ببندند میکده به شتاب E
بر رخ ساقی پری پیکر E
همچو حافظ بنوش باده ناب E
ای نسیم سحر آرامگه یار کجاست E
منزل آن مه عاشق کش عیار کجاست E
شب تار است و ره وادی ایمن در پیش E
آتش طور کجا موعد دیدار کجاست E
هر که آمد به جهان نقش خرابی دارد E
در خرابات بگویید که هشیار کجاست E
آن کس است اهل بشارت که اشارت داند E
نکته‌ها هست بسی محرم اسرار کجاست E
هر سر موی مرا با تو هزاران کار است E
ما کجاییم و ملامت گر بی‌کار کجاست E
بازپرسید ز گیسوی شکن در شکنش E
کاین دل غمزده سرگشته گرفتار کجاست E
عقل دیوانه شد آن سلسله مشکین کو E
دل ز ما گوشه گرفت ابروی دلدار کجاست E
ساقی و مطرب و می جمله مهیاست ولی E
عیش بی یار مهیا نشود یار کجاست E
حافظ از باد خزان در چمن دهر مرنج E
فکر معقول بفرما گل بی خار کجاست E
چو بشنوی سخن اهل دل مگو که خطاست E
سخن شناس نه‌ای جان من خطا این جاست E
سرم به دنیی و عقبی فرو نمی‌آید E
تبارک الله از این فتنه‌ها که در سر ماست E
در اندرون من خسته دل ندانم کیست E
که من خموشم و او در فغان و در غوغاست E
دلم ز پرده برون شد کجایی ای مطرب E
بنال هان که از این پرده کار ما به نواست E
مرا به کار جهان هرگز التفات نبود E
رخ تو در نظر من چنین خوشش آراست E
نخفته‌ام ز خیالی که می‌پزد دل من E
خمار صدشبه دارم شرابخانه کجاست E
چنین که صومعه آلوده شد ز خون دلم E
گرم به باده بشویید حق به دست شماست E
از آن به دیر مغانم عزیز می‌دارند E
که آتشی که نمیرد همیشه در دل ماست E
چه ساز بود که در پرده می‌زد آن مطرب E
که رفت عمر و هنوزم دماغ پر ز هواست E
ندای عشق تو دیشب در اندرون دادند E
فضای سینه حافظ هنوز پر ز صداست E
شکفته شد گل حمرا و گشت بلبل مست E
صلای سرخوشی ای صوفیان باده پرست E
اساس توبه که در محکمی چو سنگ نمود E
ببین که جام زجاجی چه طرفه‌اش بشکست E
بیار باده که در بارگاه استغنا E
چه پاسبان و چه سلطان چه هوشیار و چه مست E
از این رباط دودر چون ضرورت است رحیل E
رواق و طاق معیشت چه سربلند و چه پست E
مقام عیش میسر نمی‌شود بی‌رنج E
بلی به حکم بلا بسته‌اند عهد الست E
به هست و نیست مرنجان ضمیر و خوش می‌باش E
که نیستیست سرانجام هر کمال که هست E
شکوه آصفی و اسب باد و منطق طیر E
به باد رفت و از او خواجه هیچ طرف نبست E
به بال و پر مرو از ره که تیر پرتابی E
هوا گرفت زمانی ولی به خاک نشست E
زبان کلک تو حافظ چه شکر آن گوید E
که گفته سخنت می‌برند دست به دست E
زلف آشفته و خوی کرده و خندان لب و مست E
پیرهن چاک و غزل خوان و صراحی در دست E
نرگسش عربده جوی و لبش افسوس کنان E
نیم شب دوش به بالین من آمد بنشست E
سر فرا گوش من آورد به آواز حزین E
گفت ای عاشق دیرینه من خوابت هست E
عاشقی را که چنین باده شبگیر دهند E
کافر عشق بود گر نشود باده پرست E
برو ای زاهد و بر دردکشان خرده مگیر E
که ندادند جز این تحفه به ما روز الست E
آن چه او ریخت به پیمانه ما نوشیدیم E
اگر از خمر بهشت است وگر باده مست E
خنده جام می و زلف گره گیر نگار E
ای بسا توبه که چون توبه حافظ بشکست E
در دیر مغان آمد یارم قدحی در دست E
مست از می و میخواران از نرگس مستش مست E
در نعل سمند او شکل مه نو پیدا E
وز قد بلند او بالای صنوبر پست E
آخر به چه گویم هست از خود خبرم چون نیست E
وز بهر چه گویم نیست با وی نظرم چون هست E
شمع دل دمسازم بنشست چو او برخاست E
و افغان ز نظربازان برخاست چو او بنشست E
گر غالیه خوش بو شد در گیسوی او پیچید E
ور وسمه کمانکش گشت در ابروی او پیوست E
بازآی که بازآید عمر شده حافظ E
هر چند که ناید باز تیری که بشد از شست E
به جان خواجه و حق قدیم و عهد درست E
که مونس دم صبحم دعای دولت توست E
سرشک من که ز طوفان نوح دست برد E
ز لوح سینه نیارست نقش مهر تو شست E
بکن معامله‌ای وین دل شکسته بخر E
که با شکستگی ارزد به صد هزار درست E
زبان مور به آصف دراز گشت و رواست E
که خواجه خاتم جم یاوه کرد و بازنجست E
دلا طمع مبر از لطف بی‌نهایت دوست E
چو لاف عشق زدی سر بباز چابک و چست E
به صدق کوش که خورشید زاید از نفست E
که از دروغ سیه روی گشت صبح نخست E
شدم ز دست تو شیدای کوه و دشت و هنوز E
نمی‌کنی به ترحم نطاق سلسله سست E
مرنج حافظ و از دلبران حفاظ مجوی E
گناه باغ چه باشد چو این گیاه نرست E
ما را ز خیال تو چه پروای شراب است E
خم گو سر خود گیر که خمخانه خراب است E
گر خمر بهشت است بریزید که بی دوست E
هر شربت عذبم که دهی عین عذاب است E
افسوس که شد دلبر و در دیده گریان E
تحریر خیال خط او نقش بر آب است E
بیدار شو ای دیده که ایمن نتوان بود E
زین سیل دمادم که در این منزل خواب است E
معشوق عیان می‌گذرد بر تو ولیکن E
اغیار همی‌بیند از آن بسته نقاب است E
گل بر رخ رنگین تو تا لطف عرق دید E
در آتش شوق از غم دل غرق گلاب است E
سبز است در و دشت بیا تا نگذاریم E
دست از سر آبی که جهان جمله سراب است E
در کنج دماغم مطلب جای نصیحت E
کاین گوشه پر از زمزمه چنگ و رباب است E
حافظ چه شد ار عاشق و رند است و نظرباز E
بس طور عجب لازم ایام شباب است E
زلفت هزار دل به یکی تار مو ببست E
راه هزار چاره گر از چار سو ببست E
تا عاشقان به بوی نسیمش دهند جان E
بگشود نافه‌ای و در آرزو ببست E
شیدا از آن شدم که نگارم چو ماه نو E
ابرو نمود و جلوه گری کرد و رو ببست E
ساقی به چند رنگ می اندر پیاله ریخت E
این نقش‌ها نگر که چه خوش در کدو ببست E
یا رب چه غمزه کرد صراحی که خون خم E
با نعره‌های قلقلش اندر گلو ببست E
مطرب چه پرده ساخت که در پرده سماع E
بر اهل وجد و حال در های و هو ببست E
حافظ هر آن که عشق نورزید و وصل خواست E
احرام طوف کعبه دل بی وضو ببست E
آن شب قدری که گویند اهل خلوت امشب است E
یا رب این تأثیر دولت در کدامین کوکب است E
تا به گیسوی تو دست ناسزایان کم رسد E
هر دلی از حلقه‌ای در ذکر یارب یارب است E
کشته چاه زنخدان توام کز هر طرف E
صد هزارش گردن جان زیر طوق غبغب است E
شهسوار من که مه آیینه دار روی اوست E
تاج خورشید بلندش خاک نعل مرکب است E
عکس خوی بر عارضش بین کآفتاب گرم رو E
در هوای آن عرق تا هست هر روزش تب است E
من نخواهم کرد ترک لعل یار و جام می E
زاهدان معذور داریدم که اینم مذهب است E
اندر آن ساعت که بر پشت صبا بندند زین E
با سلیمان چون برانم من که مورم مرکب است E
آن که ناوک بر دل من زیر چشمی می‌زند E
قوت جان حافظش در خنده زیر لب است E
آب حیوانش ز منقار بلاغت می‌چکد E
زاغ کلک من به نام ایزد چه عالی مشرب است E
خدا چو صورت ابروی دلگشای تو بست E
گشاد کار من اندر کرشمه‌های تو بست E
مرا و سرو چمن را به خاک راه نشاند E
زمانه تا قصب نرگس قبای تو بست E
ز کار ما و دل غنچه صد گره بگشود E
نسیم گل چو دل اندر پی هوای تو بست E
مرا به بند تو دوران چرخ راضی کرد E
ولی چه سود که سررشته در رضای تو بست E
چو نافه بر دل مسکین من گره مفکن E
که عهد با سر زلف گره گشای تو بست E
تو خود وصال دگر بودی ای نسیم وصال E
خطا نگر که دل امید در وفای تو بست E
ز دست جور تو گفتم ز شهر خواهم رفت E
به خنده گفت که حافظ برو که پای تو بست E
خلوت گزیده را به تماشا چه حاجت است E
چون کوی دوست هست به صحرا چه حاجت است E
جانا به حاجتی که تو را هست با خدا E
کآخر دمی بپرس که ما را چه حاجت است E
ای پادشاه حسن خدا را بسوختیم E
آخر سؤال کن که گدا را چه حاجت است E
ارباب حاجتیم و زبان سؤال نیست E
در حضرت کریم تمنا چه حاجت است E
محتاج قصه نیست گرت قصد خون ماست E
چون رخت از آن توست به یغما چه حاجت است E
جام جهان نماست ضمیر منیر دوست E
اظهار احتیاج خود آن جا چه حاجت است E
آن شد که بار منت ملاح بردمی E
گوهر چو دست داد به دریا چه حاجت است E
ای مدعی برو که مرا با تو کار نیست E
احباب حاضرند به اعدا چه حاجت است E
ای عاشق گدا چو لب روح بخش یار E
می‌داندت وظیفه تقاضا چه حاجت است E
حافظ تو ختم کن که هنر خود عیان شود E
با مدعی نزاع و محاکا چه حاجت است E
رواق منظر چشم من آشیانه توست E
کرم نما و فرود آ که خانه خانه توست E
به لطف خال و خط از عارفان ربودی دل E
لطیفه‌های عجب زیر دام و دانه توست E
دلت به وصل گل ای بلبل صبا خوش باد E
که در چمن همه گلبانگ عاشقانه توست E
علاج ضعف دل ما به لب حوالت کن E
که این مفرح یاقوت در خزانه توست E
به تن مقصرم از دولت ملازمتت E
ولی خلاصه جان خاک آستانه توست E
من آن نیم که دهم نقد دل به هر شوخی E
در خزانه به مهر تو و نشانه توست E
تو خود چه لعبتی ای شهسوار شیرین کار E
که توسنی چو فلک رام تازیانه توست E
چه جای من که بلغزد سپهر شعبده باز E
از این حیل که در انبانه بهانه توست E
سرود مجلست اکنون فلک به رقص آرد E
که شعر حافظ شیرین سخن ترانه توست E
تا سر زلف تو در دست نسیم افتادست E
دل سودازده از غصه دو نیم افتادست E
چشم جادوی تو خود عین سواد سحر است E
لیکن این هست که این نسخه سقیم افتادست E
در خم زلف تو آن خال سیه دانی چیست E
نقطه دوده که در حلقه جیم افتادست E
زلف مشکین تو در گلشن فردوس عذار E
چیست طاووس که در باغ نعیم افتادست E
دل من در هوس روی تو ای مونس جان E
خاک راهیست که در دست نسیم افتادست E
همچو گرد این تن خاکی نتواند برخاست E
از سر کوی تو زان رو که عظیم افتادست E
سایه قد تو بر قالبم ای عیسی دم E
عکس روحیست که بر عظم رمیم افتادست E
آن که جز کعبه مقامش نبد از یاد لبت E
بر در میکده دیدم که مقیم افتادست E
حافظ گمشده را با غمت ای یار عزیز E
اتحادیست که در عهد قدیم افتادست E
بی مهر رخت روز مرا نور نماندست E
وز عمر مرا جز شب دیجور نماندست E
هنگام وداع تو ز بس گریه که کردم E
دور از رخ تو چشم مرا نور نماندست E
می‌رفت خیال تو ز چشم من و می‌گفت E
هیهات از این گوشه که معمور نماندست E
وصل تو اجل را ز سرم دور همی‌داشت E
از دولت هجر تو کنون دور نماندست E
نزدیک شد آن دم که رقیب تو بگوید E
دور از رخت این خسته رنجور نماندست E
صبر است مرا چاره هجران تو لیکن E
چون صبر توان کرد که مقدور نماندست E
در هجر تو گر چشم مرا آب روان است E
گو خون جگر ریز که معذور نماندست E
حافظ ز غم از گریه نپرداخت به خنده E
ماتم زده را داعیه سور نماندست E
باغ مرا چه حاجت سرو و صنوبر است E
شمشاد خانه پرور ما از که کمتر است E
ای نازنین پسر تو چه مذهب گرفته‌ای E
کت خون ما حلالتر از شیر مادر است E
چون نقش غم ز دور ببینی شراب خواه E
تشخیص کرده‌ایم و مداوا مقرر است E
از آستان پیر مغان سر چرا کشیم E
دولت در آن سرا و گشایش در آن در است E
یک قصه بیش نیست غم عشق وین عجب E
کز هر زبان که می‌شنوم نامکرر است E
دی وعده داد وصلم و در سر شراب داشت E
امروز تا چه گوید و بازش چه در سر است E
شیراز و آب رکنی و این باد خوش نسیم E
عیبش مکن که خال رخ هفت کشور است E
فرق است از آب خضر که ظلمات جای او است E
تا آب ما که منبعش الله اکبر است E
ما آبروی فقر و قناعت نمی‌بریم E
با پادشه بگوی که روزی مقدر است E
حافظ چه طرفه شاخ نباتیست کلک تو E
کش میوه دلپذیرتر از شهد و شکر است E
المنة لله که در میکده باز است E
زان رو که مرا بر در او روی نیاز است E
خم‌ها همه در جوش و خروشند ز مستی E
وان می که در آن جاست حقیقت نه مجاز است E
از وی همه مستی و غرور است و تکبر E
وز ما همه بیچارگی و عجز و نیاز است E
رازی که بر غیر نگفتیم و نگوییم E
با دوست بگوییم که او محرم راز است E
شرح شکن زلف خم اندر خم جانان E
کوته نتوان کرد که این قصه دراز است E
بار دل مجنون و خم طره لیلی E
رخساره محمود و کف پای ایاز است E
بردوخته‌ام دیده چو باز از همه عالم E
تا دیده من بر رخ زیبای تو باز است E
در کعبه کوی تو هر آن کس که بیاید E
از قبله ابروی تو در عین نماز است E
ای مجلسیان سوز دل حافظ مسکین E
از شمع بپرسید که در سوز و گداز است E
اگر چه باده فرح بخش و باد گل‌بیز است E
به بانگ چنگ مخور می که محتسب تیز است E
صراحی ای و حریفی گرت به چنگ افتد E
به عقل نوش که ایام فتنه انگیز است E
در آستین مرقع پیاله پنهان کن E
که همچو چشم صراحی زمانه خون‌ریز است E
به آب دیده بشوییم خرقه‌ها از می E
که موسم ورع و روزگار پرهیز است E
مجوی عیش خوش از دور باژگون سپهر E
که صاف این سر خم جمله دردی آمیز است E
سپهر برشده پرویزنیست خون افشان E
که ریزه‌اش سر کسری و تاج پرویز است E
عراق و فارس گرفتی به شعر خوش حافظ E
بیا که نوبت بغداد و وقت تبریز است E
حال دل با تو گفتنم هوس است E
خبر دل شنفتنم هوس است E
طمع خام بین که قصه فاش E
از رقیبان نهفتنم هوس است E
شب قدری چنین عزیز شریف E
با تو تا روز خفتنم هوس است E
وه که دردانه‌ای چنین نازک E
در شب تار سفتنم هوس است E
ای صبا امشبم مدد فرمای E
که سحرگه شکفتنم هوس است E
از برای شرف به نوک مژه E
خاک راه تو رفتنم هوس است E
همچو حافظ به رغم مدعیان E
شعر رندانه گفتنم هوس است E
کنون که بر کف گل جام باده صاف است E
به صد هزار زبان بلبلش در اوصاف است E
بخواه دفتر اشعار و راه صحرا گیر E
چه وقت مدرسه و بحث کشف کشاف است E
فقیه مدرسه دی مست بود و فتوی داد E
که می حرام ولی به ز مال اوقاف است E
به درد و صاف تو را حکم نیست خوش درکش E
که هر چه ساقی ما کرد عین الطاف است E
ببر ز خلق و چو عنقا قیاس کار بگیر E
که صیت گوشه نشینان ز قاف تا قاف است E
حدیث مدعیان و خیال همکاران E
همان حکایت زردوز و بوریاباف است E
خموش حافظ و این نکته‌های چون زر سرخ E
نگاه دار که قلاب شهر صراف است E
در این زمانه رفیقی که خالی از خلل است E
صراحی می ناب و سفینه غزل است E
جریده رو که گذرگاه عافیت تنگ است E
پیاله گیر که عمر عزیز بی‌بدل است E
نه من ز بی عملی در جهان ملولم و بس E
ملالت علما هم ز علم بی عمل است E
به چشم عقل در این رهگذار پرآشوب E
جهان و کار جهان بی‌ثبات و بی‌محل است E
بگیر طره مه چهره‌ای و قصه مخوان E
که سعد و نحس ز تاثیر زهره و زحل است E
دلم امید فراوان به وصل روی تو داشت E
ولی اجل به ره عمر رهزن امل است E
به هیچ دور نخواهند یافت هشیارش E
چنین که حافظ ما مست باده ازل است E
گل در بر و می در کف و معشوق به کام است E
سلطان جهانم به چنین روز غلام است E
گو شمع میارید در این جمع که امشب E
در مجلس ما ماه رخ دوست تمام است E
در مذهب ما باده حلال است ولیکن E
بی روی تو ای سرو گل اندام حرام است E
گوشم همه بر قول نی و نغمه چنگ است E
چشمم همه بر لعل لب و گردش جام است E
در مجلس ما عطر میامیز که ما را E
هر لحظه ز گیسوی تو خوش بوی مشام است E
از چاشنی قند مگو هیچ و ز شکر E
زان رو که مرا از لب شیرین تو کام است E
تا گنج غمت در دل ویرانه مقیم است E
همواره مرا کوی خرابات مقام است E
از ننگ چه گویی که مرا نام ز ننگ است E
وز نام چه پرسی که مرا ننگ ز نام است E
میخواره و سرگشته و رندیم و نظرباز E
وان کس که چو ما نیست در این شهر کدام است E
با محتسبم عیب مگویید که او نیز E
پیوسته چو ما در طلب عیش مدام است E
حافظ منشین بی می و معشوق زمانی E
کایام گل و یاسمن و عید صیام است E
به کوی میکده هر سالکی که ره دانست E
دری دگر زدن اندیشه تبه دانست E
زمانه افسر رندی نداد جز به کسی E
که سرفرازی عالم در این کله دانست E
بر آستانه میخانه هر که یافت رهی E
ز فیض جام می اسرار خانقه دانست E
هر آن که راز دو عالم ز خط ساغر خواند E
رموز جام جم از نقش خاک ره دانست E
ورای طاعت دیوانگان ز ما مطلب E
که شیخ مذهب ما عاقلی گنه دانست E
دلم ز نرگس ساقی امان نخواست به جان E
چرا که شیوه آن ترک دل سیه دانست E
ز جور کوکب طالع سحرگهان چشمم E
چنان گریست که ناهید دید و مه دانست E
حدیث حافظ و ساغر که می‌زند پنهان E
چه جای محتسب و شحنه پادشه دانست E
بلندمرتبه شاهی که نه رواق سپهر E
نمونه‌ای ز خم طاق بارگه دانست E
صوفی از پرتو می راز نهانی دانست E
گوهر هر کس از این لعل توانی دانست E
قدر مجموعه گل مرغ سحر داند و بس E
که نه هر کو ورقی خواند معانی دانست E
عرضه کردم دو جهان بر دل کارافتاده E
بجز از عشق تو باقی همه فانی دانست E
آن شد اکنون که ز ابنای عوام اندیشم E
محتسب نیز در این عیش نهانی دانست E
دلبر آسایش ما مصلحت وقت ندید E
ور نه از جانب ما دل نگرانی دانست E
سنگ و گل را کند از یمن نظر لعل و عقیق E
هر که قدر نفس باد یمانی دانست E
ای که از دفتر عقل آیت عشق آموزی E
ترسم این نکته به تحقیق ندانی دانست E
می بیاور که ننازد به گل باغ جهان E
هر که غارتگری باد خزانی دانست E
حافظ این گوهر منظوم که از طبع انگیخت E
ز اثر تربیت آصف ثانی دانست E
روضه خلد برین خلوت درویشان است E
مایه محتشمی خدمت درویشان است E
گنج عزلت که طلسمات عجایب دارد E
فتح آن در نظر رحمت درویشان است E
قصر فردوس که رضوانش به دربانی رفت E
منظری از چمن نزهت درویشان است E
آن چه زر می‌شود از پرتو آن قلب سیاه E
کیمیاییست که در صحبت درویشان است E
آن که پیشش بنهد تاج تکبر خورشید E
کبریاییست که در حشمت درویشان است E
دولتی را که نباشد غم از آسیب زوال E
بی تکلف بشنو دولت درویشان است E
خسروان قبله حاجات جهانند ولی E
سببش بندگی حضرت درویشان است E
روی مقصود که شاهان به دعا می‌طلبند E
مظهرش آینه طلعت درویشان است E
از کران تا به کران لشکر ظلم است ولی E
از ازل تا به ابد فرصت درویشان است E
ای توانگر مفروش این همه نخوت که تو را E
سر و زر در کنف همت درویشان است E
گنج قارون که فرو می‌شود از قهر هنوز E
خوانده باشی که هم از غیرت درویشان است E
حافظ ار آب حیات ازلی می‌خواهی E
منبعش خاک در خلوت درویشان است E
من غلام نظر آصف عهدم کو را E
صورت خواجگی و سیرت درویشان است E
به دام زلف تو دل مبتلای خویشتن است E
بکش به غمزه که اینش سزای خویشتن است E
گرت ز دست برآید مراد خاطر ما E
به دست باش که خیری به جای خویشتن است E
به جانت ای بت شیرین دهن که همچون شمع E
شبان تیره مرادم فنای خویشتن است E
چو رای عشق زدی با تو گفتم ای بلبل E
مکن که آن گل خندان برای خویشتن است E
به مشک چین و چگل نیست بوی گل محتاج E
که نافه‌هاش ز بند قبای خویشتن است E
مرو به خانه ارباب بی‌مروت دهر E
که گنج عافیتت در سرای خویشتن است E
بسوخت حافظ و در شرط عشقبازی او E
هنوز بر سر عهد و وفای خویشتن است E
لعل سیراب به خون تشنه لب یار من است E
وز پی دیدن او دادن جان کار من است E
شرم از آن چشم سیه بادش و مژگان دراز E
هر که دل بردن او دید و در انکار من است E
ساروان رخت به دروازه مبر کان سر کو E
شاهراهیست که منزلگه دلدار من است E
بنده طالع خویشم که در این قحط وفا E
عشق آن لولی سرمست خریدار من است E
طبله عطر گل و زلف عبیرافشانش E
فیض یک شمه ز بوی خوش عطار من است E
باغبان همچو نسیمم ز در خویش مران E
کآب گلزار تو از اشک چو گلنار من است E
شربت قند و گلاب از لب یارم فرمود E
نرگس او که طبیب دل بیمار من است E
آن که در طرز غزل نکته به حافظ آموخت E
یار شیرین سخن نادره گفتار من است E
روزگاریست که سودای بتان دین من است E
غم این کار نشاط دل غمگین من است E
دیدن روی تو را دیده جان بین باید E
وین کجا مرتبه چشم جهان بین من است E
یار من باش که زیب فلک و زینت دهر E
از مه روی تو و اشک چو پروین من است E
تا مرا عشق تو تعلیم سخن گفتن کرد E
خلق را ورد زبان مدحت و تحسین من است E
دولت فقر خدایا به من ارزانی دار E
کاین کرامت سبب حشمت و تمکین من است E
واعظ شحنه شناس این عظمت گو مفروش E
زان که منزلگه سلطان دل مسکین من است E
یا رب این کعبه مقصود تماشاگه کیست E
که مغیلان طریقش گل و نسرین من است E
حافظ از حشمت پرویز دگر قصه مخوان E
که لبش جرعه کش خسرو شیرین من است E
منم که گوشه میخانه خانقاه من است E
دعای پیر مغان ورد صبحگاه من است E
گرم ترانه چنگ صبوح نیست چه باک E
نوای من به سحر آه عذرخواه من است E
ز پادشاه و گدا فارغم بحمدالله E
گدای خاک در دوست پادشاه من است E
غرض ز مسجد و میخانه‌ام وصال شماست E
جز این خیال ندارم خدا گواه من است E
مگر به تیغ اجل خیمه برکنم ور نی E
رمیدن از در دولت نه رسم و راه من است E
از آن زمان که بر این آستان نهادم روی E
فراز مسند خورشید تکیه گاه من است E
گناه اگر چه نبود اختیار ما حافظ E
تو در طریق ادب باش گو گناه من است E
ز گریه مردم چشمم نشسته در خون است E
ببین که در طلبت حال مردمان چون است E
به یاد لعل تو و چشم مست میگونت E
ز جام غم می لعلی که می‌خورم خون است E
ز مشرق سر کو آفتاب طلعت تو E
اگر طلوع کند طالعم همایون است E
حکایت لب شیرین کلام فرهاد است E
شکنج طره لیلی مقام مجنون است E
دلم بجو که قدت همچو سرو دلجوی است E
سخن بگو که کلامت لطیف و موزون است E
ز دور باده به جان راحتی رسان ساقی E
که رنج خاطرم از جور دور گردون است E
از آن دمی که ز چشمم برفت رود عزیز E
کنار دامن من همچو رود جیحون است E
چگونه شاد شود اندرون غمگینم E
به اختیار که از اختیار بیرون است E
ز بیخودی طلب یار می‌کند حافظ E
چو مفلسی که طلبکار گنج قارون است E
خم زلف تو دام کفر و دین است E
ز کارستان او یک شمه این است E
جمالت معجز حسن است لیکن E
حدیث غمزه‌ات سحر مبین است E
ز چشم شوخ تو جان کی توان برد E
که دایم با کمان اندر کمین است E
بر آن چشم سیه صد آفرین باد E
که در عاشق کشی سحرآفرین است E
عجب علمیست علم هیئت عشق E
که چرخ هشتمش هفتم زمین است E
تو پنداری که بدگو رفت و جان برد E
حسابش با کرام الکاتبین است E
مشو حافظ ز کید زلفش ایمن E
که دل برد و کنون دربند دین است E
دل سراپرده محبت اوست E
دیده آیینه دار طلعت اوست E
من که سر درنیاورم به دو کون E
گردنم زیر بار منت اوست E
تو و طوبی و ما و قامت یار E
فکر هر کس به قدر همت اوست E
گر من آلوده دامنم چه عجب E
همه عالم گواه عصمت اوست E
من که باشم در آن حرم که صبا E
پرده دار حریم حرمت اوست E
بی خیالش مباد منظر چشم E
زان که این گوشه جای خلوت اوست E
هر گل نو که شد چمن آرای E
ز اثر رنگ و بوی صحبت اوست E
دور مجنون گذشت و نوبت ماست E
هر کسی پنج روز نوبت اوست E
ملکت عاشقی و گنج طرب E
هر چه دارم ز یمن همت اوست E
من و دل گر فدا شدیم چه باک E
غرض اندر میان سلامت اوست E
فقر ظاهر مبین که حافظ را E
سینه گنجینه محبت اوست E
آن سیه چرده که شیرینی عالم با اوست E
چشم میگون لب خندان دل خرم با اوست E
گر چه شیرین دهنان پادشهانند ولی E
او سلیمان زمان است که خاتم با اوست E
روی خوب است و کمال هنر و دامن پاک E
لاجرم همت پاکان دو عالم با اوست E
خال مشکین که بدان عارض گندمگون است E
سر آن دانه که شد رهزن آدم با اوست E
دلبرم عزم سفر کرد خدا را یاران E
چه کنم با دل مجروح که مرهم با اوست E
با که این نکته توان گفت که آن سنگین دل E
کشت ما را و دم عیسی مریم با اوست E
حافظ از معتقدان است گرامی دارش E
زان که بخشایش بس روح مکرم با اوست E
سر ارادت ما و آستان حضرت دوست E
که هر چه بر سر ما می‌رود ارادت اوست E
نظیر دوست ندیدم اگر چه از مه و مهر E
نهادم آینه‌ها در مقابل رخ دوست E
صبا ز حال دل تنگ ما چه شرح دهد E
که چون شکنج ورق‌های غنچه تو بر توست E
نه من سبوکش این دیر رندسوزم و بس E
بسا سرا که در این کارخانه سنگ و سبوست E
مگر تو شانه زدی زلف عنبرافشان را E
که باد غالیه سا گشت و خاک عنبربوست E
نثار روی تو هر برگ گل که در چمن است E
فدای قد تو هر سروبن که بر لب جوست E
زبان ناطقه در وصف شوق نالان است E
چه جای کلک بریده زبان بیهده گوست E
رخ تو در دلم آمد مراد خواهم یافت E
چرا که حال نکو در قفای فال نکوست E
نه این زمان دل حافظ در آتش هوس است E
که داغدار ازل همچو لاله خودروست E
دارم امید عاطفتی از جناب دوست E
کردم جنایتی و امیدم به عفو اوست E
دانم که بگذرد ز سر جرم من که او E
گر چه پریوش است ولیکن فرشته خوست E
چندان گریستیم که هر کس که برگذشت E
در اشک ما چو دید روان گفت کاین چه جوست E
هیچ است آن دهان و نبینم از او نشان E
موی است آن میان و ندانم که آن چه موست E
دارم عجب ز نقش خیالش که چون نرفت E
از دیده‌ام که دم به دمش کار شست و شوست E
بی گفت و گوی زلف تو دل را همی‌کشد E
با زلف دلکش تو که را روی گفت و گوست E
عمریست تا ز زلف تو بویی شنیده‌ام E
زان بوی در مشام دل من هنوز بوست E
حافظ بد است حال پریشان تو ولی E
بر بوی زلف یار پریشانیت نکوست E
آن پیک نامور که رسید از دیار دوست E
آورد حرز جان ز خط مشکبار دوست E
خوش می‌دهد نشان جلال و جمال یار E
خوش می‌کند حکایت عز و وقار دوست E
دل دادمش به مژده و خجلت همی‌برم E
زین نقد قلب خویش که کردم نثار دوست E
شکر خدا که از مدد بخت کارساز E
بر حسب آرزوست همه کار و بار دوست E
سیر سپهر و دور قمر را چه اختیار E
در گردشند بر حسب اختیار دوست E
گر باد فتنه هر دو جهان را به هم زند E
ما و چراغ چشم و ره انتظار دوست E
کحل الجواهری به من آر ای نسیم صبح E
زان خاک نیکبخت که شد رهگذار دوست E
ماییم و آستانه عشق و سر نیاز E
تا خواب خوش که را برد اندر کنار دوست E
دشمن به قصد حافظ اگر دم زند چه باک E
منت خدای را که نیم شرمسار دوست E
صبا اگر گذری افتدت به کشور دوست E
بیار نفحه‌ای از گیسوی معنبر دوست E
به جان او که به شکرانه جان برافشانم E
اگر به سوی من آری پیامی از بر دوست E
و گر چنان که در آن حضرتت نباشد بار E
برای دیده بیاور غباری از در دوست E
من گدا و تمنای وصل او هیهات E
مگر به خواب ببینم خیال منظر دوست E
دل صنوبریم همچو بید لرزان است E
ز حسرت قد و بالای چون صنوبر دوست E
اگر چه دوست به چیزی نمی‌خرد ما را E
به عالمی نفروشیم مویی از سر دوست E
چه باشد ار شود از بند غم دلش آزاد E
چو هست حافظ مسکین غلام و چاکر دوست E
مرحبا ای پیک مشتاقان بده پیغام دوست E
تا کنم جان از سر رغبت فدای نام دوست E
واله و شیداست دایم همچو بلبل در قفس E
طوطی طبعم ز عشق شکر و بادام دوست E
زلف او دام است و خالش دانه آن دام و من E
بر امید دانه‌ای افتاده‌ام در دام دوست E
سر ز مستی برنگیرد تا به صبح روز حشر E
هر که چون من در ازل یک جرعه خورد از جام دوست E
بس نگویم شمه‌ای از شرح شوق خود از آنک E
دردسر باشد نمودن بیش از این ابرام دوست E
گر دهد دستم کشم در دیده همچون توتیا E
خاک راهی کان مشرف گردد از اقدام دوست E
میل من سوی وصال و قصد او سوی فراق E
ترک کام خود گرفتم تا برآید کام دوست E
حافظ اندر درد او می‌سوز و بی‌درمان بساز E
زان که درمانی ندارد درد بی‌آرام دوست E
روی تو کس ندید و هزارت رقیب هست E
در غنچه‌ای هنوز و صدت عندلیب هست E
گر آمدم به کوی تو چندان غریب نیست E
چون من در آن دیار هزاران غریب هست E
در عشق خانقاه و خرابات فرق نیست E
هر جا که هست پرتو روی حبیب هست E
آن جا که کار صومعه را جلوه می‌دهند E
ناقوس دیر راهب و نام صلیب هست E
عاشق که شد که یار به حالش نظر نکرد E
ای خواجه درد نیست وگرنه طبیب هست E
فریاد حافظ این همه آخر به هرزه نیست E
هم قصه‌ای غریب و حدیثی عجیب هست E
اگر چه عرض هنر پیش یار بی‌ادبیست E
زبان خموش ولیکن دهان پر از عربیست E
پری نهفته رخ و دیو در کرشمه حسن E
بسوخت دیده ز حیرت که این چه بوالعجبیست E
در این چمن گل بی خار کس نچید آری E
چراغ مصطفوی با شرار بولهبیست E
سبب مپرس که چرخ از چه سفله پرور شد E
که کام بخشی او را بهانه بی سببیست E
به نیم جو نخرم طاق خانقاه و رباط E
مرا که مصطبه ایوان و پای خم طنبیست E
جمال دختر رز نور چشم ماست مگر E
که در نقاب زجاجی و پرده عنبیست E
هزار عقل و ادب داشتم من ای خواجه E
کنون که مست خرابم صلاح بی‌ادبیست E
بیار می که چو حافظ هزارم استظهار E
به گریه سحری و نیاز نیم شبیست E
خوشتر ز عیش و صحبت و باغ و بهار چیست E
ساقی کجاست گو سبب انتظار چیست E
هر وقت خوش که دست دهد مغتنم شمار E
کس را وقوف نیست که انجام کار چیست E
پیوند عمر بسته به موییست هوش دار E
غمخوار خویش باش غم روزگار چیست E
معنی آب زندگی و روضه ارم E
جز طرف جویبار و می خوشگوار چیست E
مستور و مست هر دو چو از یک قبیله‌اند E
ما دل به عشوه که دهیم اختیار چیست E
راز درون پرده چه داند فلک خموش E
ای مدعی نزاع تو با پرده دار چیست E
سهو و خطای بنده گرش اعتبار نیست E
معنی عفو و رحمت آمرزگار چیست E
زاهد شراب کوثر و حافظ پیاله خواست E
تا در میانه خواسته کردگار چیست E
بنال بلبل اگر با منت سر یاریست E
که ما دو عاشق زاریم و کار ما زاریست E
در آن زمین که نسیمی وزد ز طره دوست E
چه جای دم زدن نافه‌های تاتاریست E
بیار باده که رنگین کنیم جامه زرق E
که مست جام غروریم و نام هشیاریست E
خیال زلف تو پختن نه کار هر خامیست E
که زیر سلسله رفتن طریق عیاریست E
لطیفه‌ایست نهانی که عشق از او خیزد E
که نام آن نه لب لعل و خط زنگاریست E
جمال شخص نه چشم است و زلف و عارض و خال E
هزار نکته در این کار و بار دلداریست E
قلندران حقیقت به نیم جو نخرند E
قبای اطلس آن کس که از هنر عاریست E
بر آستان تو مشکل توان رسید آری E
عروج بر فلک سروری به دشواریست E
سحر کرشمه چشمت به خواب می‌دیدم E
زهی مراتب خوابی که به ز بیداریست E
دلش به ناله میازار و ختم کن حافظ E
که رستگاری جاوید در کم آزاریست E
یا رب این شمع دل افروز ز کاشانه کیست E
جان ما سوخت بپرسید که جانانه کیست E
حالیا خانه برانداز دل و دین من است E
تا در آغوش که می‌خسبد و همخانه کیست E
باده لعل لبش کز لب من دور مباد E
راح روح که و پیمان ده پیمانه کیست E
دولت صحبت آن شمع سعادت پرتو E
بازپرسید خدا را که به پروانه کیست E
می‌دهد هر کسش افسونی و معلوم نشد E
که دل نازک او مایل افسانه کیست E
یا رب آن شاهوش ماه رخ زهره جبین E
در یکتای که و گوهر یک دانه کیست E
گفتم آه از دل دیوانه حافظ بی تو E
زیر لب خنده زنان گفت که دیوانه کیست E
ماهم این هفته برون رفت و به چشمم سالیست E
حال هجران تو چه دانی که چه مشکل حالیست E
مردم دیده ز لطف رخ او در رخ او E
عکس خود دید گمان برد که مشکین خالیست E
می‌چکد شیر هنوز از لب همچون شکرش E
گر چه در شیوه گری هر مژه‌اش قتالیست E
ای که انگشت نمایی به کرم در همه شهر E
وه که در کار غریبان عجبت اهمالیست E
بعد از اینم نبود شائبه در جوهر فرد E
که دهان تو در این نکته خوش استدلالیست E
مژده دادند که بر ما گذری خواهی کرد E
نیت خیر مگردان که مبارک فالیست E
کوه اندوه فراقت به چه حالت بکشد E
حافظ خسته که از ناله تنش چون نالیست E
کس نیست که افتاده آن زلف دوتا نیست E
در رهگذر کیست که دامی ز بلا نیست E
چون چشم تو دل می‌برد از گوشه نشینان E
همراه تو بودن گنه از جانب ما نیست E
روی تو مگر آینه لطف الهیست E
حقا که چنین است و در این روی و ریا نیست E
نرگس طلبد شیوه چشم تو زهی چشم E
مسکین خبرش از سر و در دیده حیا نیست E
از بهر خدا زلف مپیرای که ما را E
شب نیست که صد عربده با باد صبا نیست E
بازآی که بی روی تو ای شمع دل افروز E
در بزم حریفان اثر نور و صفا نیست E
تیمار غریبان اثر ذکر جمیل است E
جانا مگر این قاعده در شهر شما نیست E
دی می‌شد و گفتم صنما عهد به جای آر E
گفتا غلطی خواجه در این عهد وفا نیست E
گر پیر مغان مرشد من شد چه تفاوت E
در هیچ سری نیست که سری ز خدا نیست E
عاشق چه کند گر نکشد بار ملامت E
با هیچ دلاور سپر تیر قضا نیست E
در صومعه زاهد و در خلوت صوفی E
جز گوشه ابروی تو محراب دعا نیست E
ای چنگ فروبرده به خون دل حافظ E
فکرت مگر از غیرت قرآن و خدا نیست E
مردم دیده ما جز به رخت ناظر نیست E
دل سرگشته ما غیر تو را ذاکر نیست E
اشکم احرام طواف حرمت می‌بندد E
گر چه از خون دل ریش دمی طاهر نیست E
بسته دام و قفس باد چو مرغ وحشی E
طایر سدره اگر در طلبت طایر نیست E
عاشق مفلس اگر قلب دلش کرد نثار E
مکنش عیب که بر نقد روان قادر نیست E
عاقبت دست بدان سرو بلندش برسد E
هر که را در طلبت همت او قاصر نیست E
از روان بخشی عیسی نزنم دم هرگز E
زان که در روح فزایی چو لبت ماهر نیست E
من که در آتش سودای تو آهی نزنم E
کی توان گفت که بر داغ دلم صابر نیست E
روز اول که سر زلف تو دیدم گفتم E
که پریشانی این سلسله را آخر نیست E
سر پیوند تو تنها نه دل حافظ راست E
کیست آن کش سر پیوند تو در خاطر نیست E
زاهد ظاهرپرست از حال ما آگاه نیست E
در حق ما هر چه گوید جای هیچ اکراه نیست E
در طریقت هر چه پیش سالک آید خیر اوست E
در صراط مستقیم ای دل کسی گمراه نیست E
تا چه بازی رخ نماید بیدقی خواهیم راند E
عرصه شطرنج رندان را مجال شاه نیست E
چیست این سقف بلند ساده بسیارنقش E
زین معما هیچ دانا در جهان آگاه نیست E
این چه استغناست یا رب وین چه قادر حکمت است E
کاین همه زخم نهان هست و مجال آه نیست E
صاحب دیوان ما گویی نمی‌داند حساب E
کاندر این طغرا نشان حسبة لله نیست E
هر که خواهد گو بیا و هر چه خواهد گو بگو E
کبر و ناز و حاجب و دربان بدین درگاه نیست E
بر در میخانه رفتن کار یکرنگان بود E
خودفروشان را به کوی می فروشان راه نیست E
هر چه هست از قامت ناساز بی اندام ماست E
ور نه تشریف تو بر بالای کس کوتاه نیست E
بنده پیر خراباتم که لطفش دایم است E
ور نه لطف شیخ و زاهد گاه هست و گاه نیست E
حافظ ار بر صدر ننشیند ز عالی مشربیست E
عاشق دردی کش اندر بند مال و جاه نیست E
راهیست راه عشق که هیچش کناره نیست E
آنجا جز آن که جان بسپارند چاره نیست E
هر گه که دل به عشق دهی خوش دمی بود E
در کار خیر حاجت هیچ استخاره نیست E
ما را ز منع عقل مترسان و می بیار E
کان شحنه در ولایت ما هیچ کاره نیست E
از چشم خود بپرس که ما را که می‌کشد E
جانا گناه طالع و جرم ستاره نیست E
او را به چشم پاک توان دید چون هلال E
هر دیده جای جلوه آن ماه پاره نیست E
فرصت شمر طریقه رندی که این نشان E
چون راه گنج بر همه کس آشکاره نیست E
نگرفت در تو گریه حافظ به هیچ رو E
حیران آن دلم که کم از سنگ خاره نیست E
روشن از پرتو رویت نظری نیست که نیست E
منت خاک درت بر بصری نیست که نیست E
ناظر روی تو صاحب نظرانند آری E
سر گیسوی تو در هیچ سری نیست که نیست E
اشک غماز من ار سرخ برآمد چه عجب E
خجل از کرده خود پرده دری نیست که نیست E
تا به دامن ننشیند ز نسیمش گردی E
سیل خیز از نظرم رهگذری نیست که نیست E
تا دم از شام سر زلف تو هر جا نزنند E
با صبا گفت و شنیدم سحری نیست که نیست E
من از این طالع شوریده برنجم ور نی E
بهره مند از سر کویت دگری نیست که نیست E
از حیای لب شیرین تو ای چشمه نوش E
غرق آب و عرق اکنون شکری نیست که نیست E
مصلحت نیست که از پرده برون افتد راز E
ور نه در مجلس رندان خبری نیست که نیست E
شیر در بادیه عشق تو روباه شود E
آه از این راه که در وی خطری نیست که نیست E
آب چشمم که بر او منت خاک در توست E
زیر صد منت او خاک دری نیست که نیست E
از وجودم قدری نام و نشان هست که هست E
ور نه از ضعف در آن جا اثری نیست که نیست E
غیر از این نکته که حافظ ز تو ناخشنود است E
در سراپای وجودت هنری نیست که نیست E
حاصل کارگه کون و مکان این همه نیست E
باده پیش آر که اسباب جهان این همه نیست E
از دل و جان شرف صحبت جانان غرض است E
غرض این است وگرنه دل و جان این همه نیست E
منت سدره و طوبی ز پی سایه مکش E
که چو خوش بنگری ای سرو روان این همه نیست E
دولت آن است که بی خون دل آید به کنار E
ور نه با سعی و عمل باغ جنان این همه نیست E
پنج روزی که در این مرحله مهلت داری E
خوش بیاسای زمانی که زمان این همه نیست E
بر لب بحر فنا منتظریم ای ساقی E
فرصتی دان که ز لب تا به دهان این همه نیست E
زاهد ایمن مشو از بازی غیرت زنهار E
که ره از صومعه تا دیر مغان این همه نیست E
دردمندی من سوخته زار و نزار E
ظاهرا حاجت تقریر و بیان این همه نیست E
نام حافظ رقم نیک پذیرفت ولی E
پیش رندان رقم سود و زیان این همه نیست E
خواب آن نرگس فتان تو بی چیزی نیست E
تاب آن زلف پریشان تو بی چیزی نیست E
از لبت شیر روان بود که من می‌گفتم E
این شکر گرد نمکدان تو بی چیزی نیست E
جان درازی تو بادا که یقین می‌دانم E
در کمان ناوک مژگان تو بی چیزی نیست E
مبتلایی به غم محنت و اندوه فراق E
ای دل این ناله و افغان تو بی چیزی نیست E
دوش باد از سر کویش به گلستان بگذشت E
ای گل این چاک گریبان تو بی چیزی نیست E
درد عشق ار چه دل از خلق نهان می‌دارد E
حافظ این دیده گریان تو بی چیزی نیست E
جز آستان توام در جهان پناهی نیست E
سر مرا به جز این در حواله گاهی نیست E
عدو چو تیغ کشد من سپر بیندازم E
که تیغ ما به جز از ناله‌ای و آهی نیست E
چرا ز کوی خرابات روی برتابم E
کز این بهم به جهان هیچ رسم و راهی نیست E
زمانه گر بزند آتشم به خرمن عمر E
بگو بسوز که بر من به برگ کاهی نیست E
غلام نرگس جماش آن سهی سروم E
که از شراب غرورش به کس نگاهی نیست E
مباش در پی آزار و هر چه خواهی کن E
که در شریعت ما غیر از این گناهی نیست E
عنان کشیده رو ای پادشاه کشور حسن E
که نیست بر سر راهی که دادخواهی نیست E
چنین که از همه سو دام راه می‌بینم E
به از حمایت زلفش مرا پناهی نیست E
خزینه دل حافظ به زلف و خال مده E
که کارهای چنین حد هر سیاهی نیست E
بلبلی برگ گلی خوش رنگ در منقار داشت E
و اندر آن برگ و نوا خوش ناله‌های زار داشت E
گفتمش در عین وصل این ناله و فریاد چیست E
گفت ما را جلوه معشوق در این کار داشت E
یار اگر ننشست با ما نیست جای اعتراض E
پادشاهی کامران بود از گدایی عار داشت E
در نمی‌گیرد نیاز و ناز ما با حسن دوست E
خرم آن کز نازنینان بخت برخوردار داشت E
خیز تا بر کلک آن نقاش جان افشان کنیم E
کاین همه نقش عجب در گردش پرگار داشت E
گر مرید راه عشقی فکر بدنامی مکن E
شیخ صنعان خرقه رهن خانه خمار داشت E
وقت آن شیرین قلندر خوش که در اطوار سیر E
ذکر تسبیح ملک در حلقه زنار داشت E
چشم حافظ زیر بام قصر آن حوری سرشت E
شیوه جنات تجری تحتها الانهار داشت E
دیدی که یار جز سر جور و ستم نداشت E
بشکست عهد وز غم ما هیچ غم نداشت E
یا رب مگیرش ار چه دل چون کبوترم E
افکند و کشت و عزت صید حرم نداشت E
بر من جفا ز بخت من آمد وگرنه یار E
حاشا که رسم لطف و طریق کرم نداشت E
با این همه هر آن که نه خواری کشید از او E
هر جا که رفت هیچ کسش محترم نداشت E
ساقی بیار باده و با محتسب بگو E
انکار ما مکن که چنین جام جم نداشت E
هر راهرو که ره به حریم درش نبرد E
مسکین برید وادی و ره در حرم نداشت E
حافظ ببر تو گوی فصاحت که مدعی E
هیچش هنر نبود و خبر نیز هم نداشت E
کنون که می‌دمد از بوستان نسیم بهشت E
من و شراب فرح بخش و یار حورسرشت E
گدا چرا نزند لاف سلطنت امروز E
که خیمه سایه ابر است و بزمگه لب کشت E
چمن حکایت اردیبهشت می‌گوید E
نه عاقل است که نسیه خرید و نقد بهشت E
به می عمارت دل کن که این جهان خراب E
بر آن سر است که از خاک ما بسازد خشت E
وفا مجوی ز دشمن که پرتوی ندهد E
چو شمع صومعه افروزی از چراغ کنشت E
مکن به نامه سیاهی ملامت من مست E
که آگه است که تقدیر بر سرش چه نوشت E
قدم دریغ مدار از جنازه حافظ E
که گر چه غرق گناه است می‌رود به بهشت E
عیب رندان مکن ای زاهد پاکیزه سرشت E
که گناه دگران بر تو نخواهند نوشت E
من اگر نیکم و گر بد تو برو خود را باش E
هر کسی آن درود عاقبت کار که کشت E
همه کس طالب یارند چه هشیار و چه مست E
همه جا خانه عشق است چه مسجد چه کنشت E
سر تسلیم من و خشت در میکده‌ها E
مدعی گر نکند فهم سخن گو سر و خشت E
ناامیدم مکن از سابقه لطف ازل E
تو پس پرده چه دانی که که خوب است و که زشت E
نه من از پرده تقوا به درافتادم و بس E
پدرم نیز بهشت ابد از دست بهشت E
حافظا روز اجل گر به کف آری جامی E
یک سر از کوی خرابات برندت به بهشت E
صبحدم مرغ چمن با گل نوخاسته گفت E
ناز کم کن که در این باغ بسی چون تو شکفت E
گل بخندید که از راست نرنجیم ولی E
هیچ عاشق سخن سخت به معشوق نگفت E
گر طمع داری از آن جام مرصع می لعل E
ای بسا در که به نوک مژه‌ات باید سفت E
تا ابد بوی محبت به مشامش نرسد E
هر که خاک در میخانه به رخساره نرفت E
در گلستان ارم دوش چو از لطف هوا E
زلف سنبل به نسیم سحری می‌آشفت E
گفتم ای مسند جم جام جهان بینت کو E
گفت افسوس که آن دولت بیدار بخفت E
سخن عشق نه آن است که آید به زبان E
ساقیا می ده و کوتاه کن این گفت و شنفت E
اشک حافظ خرد و صبر به دریا انداخت E
چه کند سوز غم عشق نیارست نهفت E
آن ترک پری چهره که دوش از بر ما رفت E
آیا چه خطا دید که از راه خطا رفت E
تا رفت مرا از نظر آن چشم جهان بین E
کس واقف ما نیست که از دیده چه‌ها رفت E
بر شمع نرفت از گذر آتش دل دوش E
آن دود که از سوز جگر بر سر ما رفت E
دور از رخ تو دم به دم از گوشه چشمم E
سیلاب سرشک آمد و طوفان بلا رفت E
از پای فتادیم چو آمد غم هجران E
در درد بمردیم چو از دست دوا رفت E
دل گفت وصالش به دعا باز توان یافت E
عمریست که عمرم همه در کار دعا رفت E
احرام چه بندیم چو آن قبله نه این جاست E
در سعی چه کوشیم چو از مروه صفا رفت E
دی گفت طبیب از سر حسرت چو مرا دید E
هیهات که رنج تو ز قانون شفا رفت E
ای دوست به پرسیدن حافظ قدمی نه E
زان پیش که گویند که از دار فنا رفت E
گر ز دست زلف مشکینت خطایی رفت رفت E
ور ز هندوی شما بر ما جفایی رفت رفت E
برق عشق ار خرمن پشمینه پوشی سوخت سوخت E
جور شاه کامران گر بر گدایی رفت رفت E
در طریقت رنجش خاطر نباشد می بیار E
هر کدورت را که بینی چون صفایی رفت رفت E
عشقبازی را تحمل باید ای دل پای دار E
گر ملالی بود بود و گر خطایی رفت رفت E
گر دلی از غمزه دلدار باری برد برد E
ور میان جان و جانان ماجرایی رفت رفت E
از سخن چینان ملالت‌ها پدید آمد ولی E
گر میان همنشینان ناسزایی رفت رفت E
عیب حافظ گو مکن واعظ که رفت از خانقاه E
پای آزادی چه بندی گر به جایی رفت رفت E
ساقی بیار باده که ماه صیام رفت E
درده قدح که موسم ناموس و نام رفت E
وقت عزیز رفت بیا تا قضا کنیم E
عمری که بی حضور صراحی و جام رفت E
مستم کن آن چنان که ندانم ز بیخودی E
در عرصه خیال که آمد کدام رفت E
بر بوی آن که جرعه جامت به ما رسد E
در مصطبه دعای تو هر صبح و شام رفت E
دل را که مرده بود حیاتی به جان رسید E
تا بویی از نسیم می‌اش در مشام رفت E
زاهد غرور داشت سلامت نبرد راه E
رند از ره نیاز به دارالسلام رفت E
نقد دلی که بود مرا صرف باده شد E
قلب سیاه بود از آن در حرام رفت E
در تاب توبه چند توان سوخت همچو عود E
می ده که عمر در سر سودای خام رفت E
دیگر مکن نصیحت حافظ که ره نیافت E
گمگشته‌ای که باده نابش به کام رفت E
شربتی از لب لعلش نچشیدیم و برفت E
روی مه پیکر او سیر ندیدیم و برفت E
گویی از صحبت ما نیک به تنگ آمده بود E
بار بربست و به گردش نرسیدیم و برفت E
بس که ما فاتحه و حرز یمانی خواندیم E
وز پی اش سوره اخلاص دمیدیم و برفت E
عشوه دادند که بر ما گذری خواهی کرد E
دیدی آخر که چنین عشوه خریدیم و برفت E
شد چمان در چمن حسن و لطافت لیکن E
در گلستان وصالش نچمیدیم و برفت E
همچو حافظ همه شب ناله و زاری کردیم E
کای دریغا به وداعش نرسیدیم و برفت E
ساقی بیا که یار ز رخ پرده برگرفت E
کار چراغ خلوتیان باز درگرفت E
آن شمع سرگرفته دگر چهره برفروخت E
وین پیر سالخورده جوانی ز سر گرفت E
آن عشوه داد عشق که مفتی ز ره برفت E
وان لطف کرد دوست که دشمن حذر گرفت E
زنهار از آن عبارت شیرین دلفریب E
گویی که پسته تو سخن در شکر گرفت E
بار غمی که خاطر ما خسته کرده بود E
عیسی دمی خدا بفرستاد و برگرفت E
هر سروقد که بر مه و خور حسن می‌فروخت E
چون تو درآمدی پی کاری دگر گرفت E
زین قصه هفت گنبد افلاک پرصداست E
کوته نظر ببین که سخن مختصر گرفت E
حافظ تو این سخن ز که آموختی که بخت E
تعویذ کرد شعر تو را و به زر گرفت E
حسنت به اتفاق ملاحت جهان گرفت E
آری به اتفاق جهان می‌توان گرفت E
افشای راز خلوتیان خواست کرد شمع E
شکر خدا که سر دلش در زبان گرفت E
زین آتش نهفته که در سینه من است E
خورشید شعله‌ایست که در آسمان گرفت E
می‌خواست گل که دم زند از رنگ و بوی دوست E
از غیرت صبا نفسش در دهان گرفت E
آسوده بر کنار چو پرگار می‌شدم E
دوران چو نقطه عاقبتم در میان گرفت E
آن روز شوق ساغر می خرمنم بسوخت E
کاتش ز عکس عارض ساقی در آن گرفت E
خواهم شدن به کوی مغان آستین فشان E
زین فتنه‌ها که دامن آخرزمان گرفت E
می خور که هر که آخر کار جهان بدید E
از غم سبک برآمد و رطل گران گرفت E
بر برگ گل به خون شقایق نوشته‌اند E
کان کس که پخته شد می چون ارغوان گرفت E
حافظ چو آب لطف ز نظم تو می‌چکد E
حاسد چگونه نکته تواند بر آن گرفت E
شنیده‌ام سخنی خوش که پیر کنعان گفت E
فراق یار نه آن می‌کند که بتوان گفت E
حدیث هول قیامت که گفت واعظ شهر E
کنایتیست که از روزگار هجران گفت E
نشان یار سفرکرده از که پرسم باز E
که هر چه گفت برید صبا پریشان گفت E
فغان که آن مه نامهربان مهرگسل E
به ترک صحبت یاران خود چه آسان گفت E
من و مقام رضا بعد از این و شکر رقیب E
که دل به درد تو خو کرد و ترک درمان گفت E
غم کهن به می سالخورده دفع کنید E
که تخم خوشدلی این است پیر دهقان گفت E
گره به باد مزن گر چه بر مراد رود E
که این سخن به مثل باد با سلیمان گفت E
به مهلتی که سپهرت دهد ز راه مرو E
تو را که گفت که این زال ترک دستان گفت E
مزن ز چون و چرا دم که بنده مقبل E
قبول کرد به جان هر سخن که جانان گفت E
که گفت حافظ از اندیشه تو آمد باز E
من این نگفته‌ام آن کس که گفت بهتان گفت E
یا رب سببی ساز که یارم به سلامت E
بازآید و برهاندم از بند ملامت E
خاک ره آن یار سفرکرده بیارید E
تا چشم جهان بین کنمش جای اقامت E
فریاد که از شش جهتم راه ببستند E
آن خال و خط و زلف و رخ و عارض و قامت E
امروز که در دست توام مرحمتی کن E
فردا که شوم خاک چه سود اشک ندامت E
ای آن که به تقریر و بیان دم زنی از عشق E
ما با تو نداریم سخن خیر و سلامت E
درویش مکن ناله ز شمشیر احبا E
کاین طایفه از کشته ستانند غرامت E
در خرقه زن آتش که خم ابروی ساقی E
بر می‌شکند گوشه محراب امامت E
حاشا که من از جور و جفای تو بنالم E
بیداد لطیفان همه لطف است و کرامت E
کوته نکند بحث سر زلف تو حافظ E
پیوسته شد این سلسله تا روز قیامت E
ای هدهد صبا به سبا می‌فرستمت E
بنگر که از کجا به کجا می‌فرستمت E
حیف است طایری چو تو در خاکدان غم E
زین جا به آشیان وفا می‌فرستمت E
در راه عشق مرحله قرب و بعد نیست E
می‌بینمت عیان و دعا می‌فرستمت E
هر صبح و شام قافله‌ای از دعای خیر E
در صحبت شمال و صبا می‌فرستمت E
تا لشکر غمت نکند ملک دل خراب E
جان عزیز خود به نوا می‌فرستمت E
ای غایب از نظر که شدی همنشین دل E
می‌گویمت دعا و ثنا می‌فرستمت E
در روی خود تفرج صنع خدای کن E
کآیینهٔ خدای نما می‌فرستمت E
تا مطربان ز شوق منت آگهی دهند E
قول و غزل به ساز و نوا می‌فرستمت E
ساقی بیا که هاتف غیبم به مژده گفت E
با درد صبر کن که دوا می‌فرستمت E
حافظ سرود مجلس ما ذکر خیر توست E
بشتاب هان که اسب و قبا می‌فرستمت E
ای غایب از نظر به خدا می‌سپارمت E
جانم بسوختی و به دل دوست دارمت E
تا دامن کفن نکشم زیر پای خاک E
باور مکن که دست ز دامن بدارمت E
محراب ابرویت بنما تا سحرگهی E
دست دعا برآرم و در گردن آرمت E
گر بایدم شدن سوی هاروت بابلی E
صد گونه جادویی بکنم تا بیارمت E
خواهم که پیش میرمت ای بی‌وفا طبیب E
بیمار بازپرس که در انتظارمت E
صد جوی آب بسته‌ام از دیده بر کنار E
بر بوی تخم مهر که در دل بکارمت E
خونم بریخت وز غم عشقم خلاص داد E
منت پذیر غمزه خنجر گذارمت E
می‌گریم و مرادم از این سیل اشکبار E
تخم محبت است که در دل بکارمت E
بارم ده از کرم سوی خود تا به سوز دل E
در پای دم به دم گهر از دیده بارمت E
حافظ شراب و شاهد و رندی نه وضع توست E
فی الجمله می‌کنی و فرو می‌گذارمت E
میر من خوش می‌روی کاندر سر و پا میرمت E
خوش خرامان شو که پیش قد رعنا میرمت E
گفته بودی کی بمیری پیش من تعجیل چیست E
خوش تقاضا می‌کنی پیش تقاضا میرمت E
عاشق و مخمور و مهجورم بت ساقی کجاست E
گو که بخرامد که پیش سرو بالا میرمت E
آن که عمری شد که تا بیمارم از سودای او E
گو نگاهی کن که پیش چشم شهلا میرمت E
گفته‌ای لعل لبم هم درد بخشد هم دوا E
گاه پیش درد و گه پیش مداوا میرمت E
خوش خرامان می‌روی چشم بد از روی تو دور E
دارم اندر سر خیال آن که در پا میرمت E
گر چه جای حافظ اندر خلوت وصل تو نیست E
ای همه جای تو خوش پیش همه جا میرمت E
چه لطف بود که ناگاه رشحه قلمت E
حقوق خدمت ما عرضه کرد بر کرمت E
به نوک خامه رقم کرده‌ای سلام مرا E
که کارخانه دوران مباد بی رقمت E
نگویم از من بی‌دل به سهو کردی یاد E
که در حساب خرد نیست سهو بر قلمت E
مرا ذلیل مگردان به شکر این نعمت E
که داشت دولت سرمد عزیز و محترمت E
بیا که با سر زلفت قرار خواهم کرد E
که گر سرم برود برندارم از قدمت E
ز حال ما دلت آگه شود مگر وقتی E
که لاله بردمد از خاک کشتگان غمت E
روان تشنه ما را به جرعه‌ای دریاب E
چو می‌دهند زلال خضر ز جام جمت E
همیشه وقت تو ای عیسی صبا خوش باد E
که جان حافظ دلخسته زنده شد به دمت E
زان یار دلنوازم شکریست با شکایت E
گر نکته دان عشقی بشنو تو این حکایت E
بی مزد بود و منت هر خدمتی که کردم E
یا رب مباد کس را مخدوم بی عنایت E
رندان تشنه لب را آبی نمی‌دهد کس E
گویی ولی شناسان رفتند از این ولایت E
در زلف چون کمندش ای دل مپیچ کانجا E
سرها بریده بینی بی جرم و بی جنایت E
چشمت به غمزه ما را خون خورد و می‌پسندی E
جانا روا نباشد خونریز را حمایت E
در این شب سیاهم گم گشت راه مقصود E
از گوشه‌ای برون آی ای کوکب هدایت E
از هر طرف که رفتم جز وحشتم نیفزود E
زنهار از این بیابان وین راه بی‌نهایت E
ای آفتاب خوبان می‌جوشد اندرونم E
یک ساعتم بگنجان در سایه عنایت E
این راه را نهایت صورت کجا توان بست E
کش صد هزار منزل بیش است در بدایت E
هر چند بردی آبم روی از درت نتابم E
جور از حبیب خوشتر کز مدعی رعایت E
عشقت رسد به فریاد ار خود به سان حافظ E
قرآن ز بر بخوانی در چارده روایت E
مدامم مست می‌دارد نسیم جعد گیسویت E
خرابم می‌کند هر دم فریب چشم جادویت E
پس از چندین شکیبایی شبی یا رب توان دیدن E
که شمع دیده افروزیم در محراب ابرویت E
سواد لوح بینش را عزیز از بهر آن دارم E
که جان را نسخه‌ای باشد ز لوح خال هندویت E
تو گر خواهی که جاویدان جهان یک سر بیارایی E
صبا را گو که بردارد زمانی برقع از رویت E
و گر رسم فنا خواهی که از عالم براندازی E
برافشان تا فروریزد هزاران جان ز هر مویت E
من و باد صبا مسکین دو سرگردان بی‌حاصل E
من از افسون چشمت مست و او از بوی گیسویت E
زهی همت که حافظ راست از دنیی و از عقبی E
نیاید هیچ در چشمش به جز خاک سر کویت E
درد ما را نیست درمان الغیاث E
هجر ما را نیست پایان الغیاث E
دین و دل بردند و قصد جان کنند E
الغیاث از جور خوبان الغیاث E
در بهای بوسه‌ای جانی طلب E
می‌کنند این دلستانان الغیاث E
خون ما خوردند این کافردلان E
ای مسلمانان چه درمان الغیاث E
همچو حافظ روز و شب بی خویشتن E
گشته‌ام سوزان و گریان الغیاث E
تویی که بر سر خوبان کشوری چون تاج E
سزد اگر همه دلبران دهندت باج E
دو چشم شوخ تو برهم زده خطا و حبش E
به چین زلف تو ماچین و هند داده خراج E
بیاض روی تو روشن چو عارض رخ روز E
سواد زلف سیاه تو هست ظلمت داج E
دهان شهد تو داده رواج آب خضر E
لب چو قند تو برد از نبات مصر رواج E
از این مرض به حقیقت شفا نخواهم یافت E
که از تو درد دل ای جان نمی‌رسد به علاج E
چرا همی‌شکنی جان من ز سنگ دلی E
دل ضعیف که باشد به نازکی چو زجاج E
لب تو خضر و دهان تو آب حیوان است E
قد تو سرو و میان موی و بر به هیئت عاج E
فتاد در دل حافظ هوای چون تو شهی E
کمینه ذره خاک در تو بودی کاج E
اگر به مذهب تو خون عاشق است مباح E
صلاح ما همه آن است کان تو راست صلاح E
سواد زلف سیاه تو جاعل الظلمات E
بیاض روی چو ماه تو فالق الاصباح E
ز چین زلف کمندت کسی نیافت خلاص E
از آن کمانچه ابرو و تیر چشم نجاح E
ز دیده‌ام شده یک چشمه در کنار روان E
که آشنا نکند در میان آن ملاح E
لب چو آب حیات تو هست قوت جان E
وجود خاکی ما را از اوست ذکر رواح E
بداد لعل لبت بوسه‌ای به صد زاری E
گرفت کام دلم ز او به صد هزار الحاح E
دعای جان تو ورد زبان مشتاقان E
همیشه تا که بود متصل مسا و صباح E
صلاح و توبه و تقوی ز ما مجو حافظ E
ز رند و عاشق و مجنون کسی نیافت صلاح E
دل من در هوای روی فرخ E
بود آشفته همچون موی فرخ E
بجز هندوی زلفش هیچ کس نیست E
که برخوردار شد از روی فرخ E
سیاهی نیکبخت است آن که دایم E
بود همراز و هم زانوی فرخ E
شود چون بید لرزان سرو آزاد E
اگر بیند قد دلجوی فرخ E
بده ساقی شراب ارغوانی E
به یاد نرگس جادوی فرخ E
دوتا شد قامتم همچون کمانی E
ز غم پیوسته چون ابروی فرخ E
نسیم مشک تاتاری خجل کرد E
شمیم زلف عنبربوی فرخ E
اگر میل دل هر کس به جایست E
بود میل دل من سوی فرخ E
غلام همت آنم که باشد E
چو حافظ بنده و هندوی فرخ E
دی پیر می فروش که ذکرش به خیر باد E
گفتا شراب نوش و غم دل ببر ز یاد E
گفتم به باد می‌دهدم باده نام و ننگ E
گفتا قبول کن سخن و هر چه باد باد E
سود و زیان و مایه چو خواهد شدن ز دست E
از بهر این معامله غمگین مباش و شاد E
بادت به دست باشد اگر دل نهی به هیچ E
در معرضی که تخت سلیمان رود به باد E
حافظ گرت ز پند حکیمان ملالت است E
کوته کنیم قصه که عمرت دراز باد E
شراب و عیش نهان چیست کار بی‌بنیاد E
زدیم بر صف رندان و هر چه بادا باد E
گره ز دل بگشا و از سپهر یاد مکن E
که فکر هیچ مهندس چنین گره نگشاد E
ز انقلاب زمانه عجب مدار که چرخ E
از این فسانه هزاران هزار دارد یاد E
قدح به شرط ادب گیر زان که ترکیبش E
ز کاسه سر جمشید و بهمن است و قباد E
که آگه است که کاووس و کی کجا رفتند E
که واقف است که چون رفت تخت جم بر باد E
ز حسرت لب شیرین هنوز می‌بینم E
که لاله می‌دمد از خون دیده فرهاد E
مگر که لاله بدانست بی‌وفایی دهر E
که تا بزاد و بشد جام می ز کف ننهاد E
بیا بیا که زمانی ز می خراب شویم E
مگر رسیم به گنجی در این خراب آباد E
نمی‌دهند اجازت مرا به سیر سفر E
نسیم باد مصلا و آب رکن آباد E
قدح مگیر چو حافظ مگر به ناله چنگ E
که بسته‌اند بر ابریشم طرب دل شاد E
دوش آگهی ز یار سفرکرده داد باد E
من نیز دل به باد دهم هر چه باد باد E
کارم بدان رسید که همراز خود کنم E
هر شام برق لامع و هر بامداد باد E
در چین طره تو دل بی حفاظ من E
هرگز نگفت مسکن مالوف یاد باد E
امروز قدر پند عزیزان شناختم E
یا رب روان ناصح ما از تو شاد باد E
خون شد دلم به یاد تو هر گه که در چمن E
بند قبای غنچه گل می‌گشاد باد E
از دست رفته بود وجود ضعیف من E
صبحم به بوی وصل تو جان بازداد باد E
حافظ نهاد نیک تو کامت برآورد E
جان‌ها فدای مردم نیکونهاد باد E
روز وصل دوستداران یاد باد E
یاد باد آن روزگاران یاد باد E
کامم از تلخی غم چون زهر گشت E
بانگ نوش شادخواران یاد باد E
گر چه یاران فارغند از یاد من E
از من ایشان را هزاران یاد باد E
مبتلا گشتم در این بند و بلا E
کوشش آن حق گزاران یاد باد E
گر چه صد رود است در چشمم مدام E
زنده رود باغ کاران یاد باد E
راز حافظ بعد از این ناگفته ماند E
ای دریغا رازداران یاد باد E
جمالت آفتاب هر نظر باد E
ز خوبی روی خوبت خوبتر باد E
همای زلف شاهین شهپرت را E
دل شاهان عالم زیر پر باد E
کسی کو بسته زلفت نباشد E
چو زلفت درهم و زیر و زبر باد E
دلی کو عاشق رویت نباشد E
همیشه غرقه در خون جگر باد E
بتا چون غمزه‌ات ناوک فشاند E
دل مجروح من پیشش سپر باد E
چو لعل شکرینت بوسه بخشد E
مذاق جان من ز او پرشکر باد E
مرا از توست هر دم تازه عشقی E
تو را هر ساعتی حسنی دگر باد E
به جان مشتاق روی توست حافظ E
تو را در حال مشتاقان نظر باد E
صوفی ار باده به اندازه خورد نوشش باد E
ور نه اندیشه این کار فراموشش باد E
آن که یک جرعه می از دست تواند دادن E
دست با شاهد مقصود در آغوشش باد E
پیر ما گفت خطا بر قلم صنع نرفت E
آفرین بر نظر پاک خطاپوشش باد E
شاه ترکان سخن مدعیان می‌شنود E
شرمی از مظلمه خون سیاووشش باد E
گر چه از کبر سخن با من درویش نگفت E
جان فدای شکرین پسته خاموشش باد E
چشمم از آینه داران خط و خالش گشت E
لبم از بوسه ربایان بر و دوشش باد E
نرگس مست نوازش کن مردم دارش E
خون عاشق به قدح گر بخورد نوشش باد E
به غلامی تو مشهور جهان شد حافظ E
حلقه بندگی زلف تو در گوشش باد E
تنت به ناز طبیبان نیازمند مباد E
وجود نازکت آزرده گزند مباد E
سلامت همه آفاق در سلامت توست E
به هیچ عارضه شخص تو دردمند مباد E
جمال صورت و معنی ز امن صحت توست E
که ظاهرت دژم و باطنت نژند مباد E
در این چمن چو درآید خزان به یغمایی E
رهش به سرو سهی قامت بلند مباد E
در آن بساط که حسن تو جلوه آغازد E
مجال طعنه بدبین و بدپسند مباد E
هر آن که روی چو ماهت به چشم بد بیند E
بر آتش تو به جز جان او سپند مباد E
شفا ز گفته شکرفشان حافظ جوی E
که حاجتت به علاج گلاب و قند مباد E
حسن تو همیشه در فزون باد E
رویت همه ساله لاله گون باد E
اندر سر ما خیال عشقت E
هر روز که باد در فزون باد E
هر سرو که در چمن درآید E
در خدمت قامتت نگون باد E
چشمی که نه فتنه تو باشد E
چون گوهر اشک غرق خون باد E
چشم تو ز بهر دلربایی E
در کردن سحر ذوفنون باد E
هر جا که دلیست در غم تو E
بی صبر و قرار و بی سکون باد E
قد همه دلبران عالم E
پیش الف قدت چو نون باد E
هر دل که ز عشق توست خالی E
از حلقه وصل تو برون باد E
لعل تو که هست جان حافظ E
دور از لب مردمان دون باد E
خسروا گوی فلک در خم چوگان تو باد E
ساحت کون و مکان عرصه میدان تو باد E
زلف خاتون ظفر شیفته پرچم توست E
دیده فتح ابد عاشق جولان تو باد E
ای که انشاء عطارد صفت شوکت توست E
عقل کل چاکر طغراکش دیوان تو باد E
طیره جلوه طوبی قد چون سرو تو شد E
غیرت خلد برین ساحت بستان تو باد E
نه به تنها حیوانات و نباتات و جماد E
هر چه در عالم امر است به فرمان تو باد E
دیر است که دلدار پیامی نفرستاد E
ننوشت سلامی و کلامی نفرستاد E
صد نامه فرستادم و آن شاه سواران E
پیکی ندوانید و سلامی نفرستاد E
سوی من وحشی صفت عقل رمیده E
آهوروشی کبک خرامی نفرستاد E
دانست که خواهد شدنم مرغ دل از دست E
وز آن خط چون سلسله دامی نفرستاد E
فریاد که آن ساقی شکرلب سرمست E
دانست که مخمورم و جامی نفرستاد E
چندان که زدم لاف کرامات و مقامات E
هیچم خبر از هیچ مقامی نفرستاد E
حافظ به ادب باش که واخواست نباشد E
گر شاه پیامی به غلامی نفرستاد E
پیرانه سرم عشق جوانی به سر افتاد E
وان راز که در دل بنهفتم به درافتاد E
از راه نظر مرغ دلم گشت هواگیر E
ای دیده نگه کن که به دام که درافتاد E
دردا که از آن آهوی مشکین سیه چشم E
چون نافه بسی خون دلم در جگر افتاد E
از رهگذر خاک سر کوی شما بود E
هر نافه که در دست نسیم سحر افتاد E
مژگان تو تا تیغ جهانگیر برآورد E
بس کشته دل زنده که بر یک دگر افتاد E
بس تجربه کردیم در این دیر مکافات E
با دردکشان هر که درافتاد برافتاد E
گر جان بدهد سنگ سیه لعل نگردد E
با طینت اصلی چه کند بدگهر افتاد E
حافظ که سر زلف بتان دست کشش بود E
بس طرفه حریفیست کش اکنون به سر افتاد E
عکس روی تو چو در آینه جام افتاد E
عارف از خنده می در طمع خام افتاد E
حسن روی تو به یک جلوه که در آینه کرد E
این همه نقش در آیینه اوهام افتاد E
این همه عکس می و نقش نگارین که نمود E
یک فروغ رخ ساقیست که در جام افتاد E
غیرت عشق زبان همه خاصان ببرید E
کز کجا سر غمش در دهن عام افتاد E
من ز مسجد به خرابات نه خود افتادم E
اینم از عهد ازل حاصل فرجام افتاد E
چه کند کز پی دوران نرود چون پرگار E
هر که در دایره گردش ایام افتاد E
در خم زلف تو آویخت دل از چاه زنخ E
آه کز چاه برون آمد و در دام افتاد E
آن شد ای خواجه که در صومعه بازم بینی E
کار ما با رخ ساقی و لب جام افتاد E
زیر شمشیر غمش رقص کنان باید رفت E
کان که شد کشته او نیک سرانجام افتاد E
هر دمش با من دلسوخته لطفی دگر است E
این گدا بین که چه شایسته انعام افتاد E
صوفیان جمله حریفند و نظرباز ولی E
زین میان حافظ دلسوخته بدنام افتاد E
آن که رخسار تو را رنگ گل و نسرین داد E
صبر و آرام تواند به من مسکین داد E
وان که گیسوی تو را رسم تطاول آموخت E
هم تواند کرمش داد من غمگین داد E
من همان روز ز فرهاد طمع ببریدم E
که عنان دل شیدا به لب شیرین داد E
گنج زر گر نبود کنج قناعت باقیست E
آن که آن داد به شاهان به گدایان این داد E
خوش عروسیست جهان از ره صورت لیکن E
هر که پیوست بدو عمر خودش کاوین داد E
بعد از این دست من و دامن سرو و لب جوی E
خاصه اکنون که صبا مژده فروردین داد E
در کف غصه دوران دل حافظ خون شد E
از فراق رخت ای خواجه قوام الدین داد E
بنفشه دوش به گل گفت و خوش نشانی داد E
که تاب من به جهان طره فلانی داد E
دلم خزانه اسرار بود و دست قضا E
درش ببست و کلیدش به دلستانی داد E
شکسته وار به درگاهت آمدم که طبیب E
به مومیایی لطف توام نشانی داد E
تنش درست و دلش شاد باد و خاطر خوش E
که دست دادش و یاری ناتوانی داد E
برو معالجه خود کن ای نصیحتگو E
شراب و شاهد شیرین که را زیانی داد E
گذشت بر من مسکین و با رقیبان گفت E
دریغ حافظ مسکین من چه جانی داد E
همای اوج سعادت به دام ما افتد E
اگر تو را گذری بر مقام ما افتد E
حباب وار براندازم از نشاط کلاه E
اگر ز روی تو عکسی به جام ما افتد E
شبی که ماه مراد از افق شود طالع E
بود که پرتو نوری به بام ما افتد E
به بارگاه تو چون باد را نباشد بار E
کی اتفاق مجال سلام ما افتد E
چو جان فدای لبش شد خیال می‌بستم E
که قطره‌ای ز زلالش به کام ما افتد E
خیال زلف تو گفتا که جان وسیله مساز E
کز این شکار فراوان به دام ما افتد E
به ناامیدی از این در مرو بزن فالی E
بود که قرعه دولت به نام ما افتد E
ز خاک کوی تو هر گه که دم زند حافظ E
نسیم گلشن جان در مشام ما افتد E
درخت دوستی بنشان که کام دل به بار آرد E
نهال دشمنی برکن که رنج بی‌شمار آرد E
چو مهمان خراباتی به عزت باش با رندان E
که درد سر کشی جانا گرت مستی خمار آرد E
شب صحبت غنیمت دان که بعد از روزگار ما E
بسی گردش کند گردون بسی لیل و نهار آرد E
عماری دار لیلی را که مهد ماه در حکم است E
خدا را در دل اندازش که بر مجنون گذار آرد E
بهار عمر خواه ای دل وگرنه این چمن هر سال E
چو نسرین صد گل آرد بار و چون بلبل هزار آرد E
خدا را چون دل ریشم قراری بست با زلفت E
بفرما لعل نوشین را که زودش باقرار آرد E
در این باغ از خدا خواهد دگر پیرانه سر حافظ E
نشیند بر لب جویی و سروی در کنار آرد E
کسی که حسن و خط دوست در نظر دارد E
محقق است که او حاصل بصر دارد E
چو خامه در ره فرمان او سر طاعت E
نهاده‌ایم مگر او به تیغ بردارد E
کسی به وصل تو چون شمع یافت پروانه E
که زیر تیغ تو هر دم سری دگر دارد E
به پای بوس تو دست کسی رسید که او E
چو آستانه بدین در همیشه سر دارد E
ز زهد خشک ملولم کجاست باده ناب E
که بوی باده مدامم دماغ تر دارد E
ز باده هیچت اگر نیست این نه بس که تو را E
دمی ز وسوسه عقل بی‌خبر دارد E
کسی که از ره تقوا قدم برون ننهاد E
به عزم میکده اکنون ره سفر دارد E
دل شکسته حافظ به خاک خواهد برد E
چو لاله داغ هوایی که بر جگر دارد E
دل ما به دور رویت ز چمن فراغ دارد E
که چو سرو پایبند است و چو لاله داغ دارد E
سر ما فرونیاید به کمان ابروی کس E
که درون گوشه گیران ز جهان فراغ دارد E
ز بنفشه تاب دارم که ز زلف او زند دم E
تو سیاه کم بها بین که چه در دماغ دارد E
به چمن خرام و بنگر بر تخت گل که لاله E
به ندیم شاه ماند که به کف ایاغ دارد E
شب ظلمت و بیابان به کجا توان رسیدن E
مگر آن که شمع رویت به رهم چراغ دارد E
من و شمع صبحگاهی سزد ار به هم بگرییم E
که بسوختیم و از ما بت ما فراغ دارد E
سزدم چو ابر بهمن که بر این چمن بگریم E
طرب آشیان بلبل بنگر که زاغ دارد E
سر درس عشق دارد دل دردمند حافظ E
که نه خاطر تماشا نه هوای باغ دارد E
آن کس که به دست جام دارد E
سلطانی جم مدام دارد E
آبی که خضر حیات از او یافت E
در میکده جو که جام دارد E
سررشته جان به جام بگذار E
کاین رشته از او نظام دارد E
ما و می و زاهدان و تقوا E
تا یار سر کدام دارد E
بیرون ز لب تو ساقیا نیست E
در دور کسی که کام دارد E
نرگس همه شیوه‌های مستی E
از چشم خوشت به وام دارد E
ذکر رخ و زلف تو دلم را E
وردیست که صبح و شام دارد E
بر سینه ریش دردمندان E
لعلت نمکی تمام دارد E
در چاه ذقن چو حافظ ای جان E
حسن تو دو صد غلام دارد E
دلی که غیب نمای است و جام جم دارد E
ز خاتمی که دمی گم شود چه غم دارد E
به خط و خال گدایان مده خزینه دل E
به دست شاهوشی ده که محترم دارد E
نه هر درخت تحمل کند جفای خزان E
غلام همت سروم که این قدم دارد E
رسید موسم آن کز طرب چو نرگس مست E
نهد به پای قدح هر که شش درم دارد E
زر از بهای می اکنون چو گل دریغ مدار E
که عقل کل به صدت عیب متهم دارد E
ز سر غیب کس آگاه نیست قصه مخوان E
کدام محرم دل ره در این حرم دارد E
دلم که لاف تجرد زدی کنون صد شغل E
به بوی زلف تو با باد صبحدم دارد E
مراد دل ز که پرسم که نیست دلداری E
که جلوه نظر و شیوه کرم دارد E
ز جیب خرقه حافظ چه طرف بتوان بست E
که ما صمد طلبیدیم و او صنم دارد E
بتی دارم که گرد گل ز سنبل سایه بان دارد E
بهار عارضش خطی به خون ارغوان دارد E
غبار خط بپوشانید خورشید رخش یا رب E
بقای جاودانش ده که حسن جاودان دارد E
چو عاشق می‌شدم گفتم که بردم گوهر مقصود E
ندانستم که این دریا چه موج خون فشان دارد E
ز چشمت جان نشاید برد کز هر سو که می‌بینم E
کمین از گوشه‌ای کرده‌ست و تیر اندر کمان دارد E
چو دام طره افشاند ز گرد خاطر عشاق E
به غماز صبا گوید که راز ما نهان دارد E
بیفشان جرعه‌ای بر خاک و حال اهل دل بشنو E
که از جمشید و کیخسرو فراوان داستان دارد E
چو در رویت بخندد گل مشو در دامش ای بلبل E
که بر گل اعتمادی نیست گر حسن جهان دارد E
خدا را داد من بستان از او ای شحنه مجلس E
که می با دیگری خورده‌ست و با من سر گران دارد E
به فتراک ار همی‌بندی خدا را زود صیدم کن E
که آفت‌هاست در تاخیر و طالب را زیان دارد E
ز سروقد دلجویت مکن محروم چشمم را E
بدین سرچشمه‌اش بنشان که خوش آبی روان دارد E
ز خوف هجرم ایمن کن اگر امید آن داری E
که از چشم بداندیشان خدایت در امان دارد E
چه عذر بخت خود گویم که آن عیار شهرآشوب E
به تلخی کشت حافظ را و شکر در دهان دارد E
هر آن کو خاطر مجموع و یار نازنین دارد E
سعادت همدم او گشت و دولت همنشین دارد E
حریم عشق را درگه بسی بالاتر از عقل است E
کسی آن آستان بوسد که جان در آستین دارد E
دهان تنگ شیرینش مگر ملک سلیمان است E
که نقش خاتم لعلش جهان زیر نگین دارد E
لب لعل و خط مشکین چو آنش هست و اینش هست E
بنازم دلبر خود را که حسنش آن و این دارد E
به خواری منگر ای منعم ضعیفان و نحیفان را E
که صدر مجلس عشرت گدای رهنشین دارد E
چو بر روی زمین باشی توانایی غنیمت دان E
که دوران ناتوانی‌ها بسی زیر زمین دارد E
بلاگردان جان و تن دعای مستمندان است E
که بیند خیر از آن خرمن که ننگ از خوشه چین دارد E
صبا از عشق من رمزی بگو با آن شه خوبان E
که صد جمشید و کیخسرو غلام کمترین دارد E
و گر گوید نمی‌خواهم چو حافظ عاشق مفلس E
بگوییدش که سلطانی گدایی همنشین دارد E
هر آن که جانب اهل خدا نگه دارد E
خداش در همه حال از بلا نگه دارد E
حدیث دوست نگویم مگر به حضرت دوست E
که آشنا سخن آشنا نگه دارد E
دلا معاش چنان کن که گر بلغزد پای E
فرشته‌ات به دو دست دعا نگه دارد E
گرت هواست که معشوق نگسلد پیمان E
نگاه دار سر رشته تا نگه دارد E
صبا بر آن سر زلف ار دل مرا بینی E
ز روی لطف بگویش که جا نگه دارد E
چو گفتمش که دلم را نگاه دار چه گفت E
ز دست بنده چه خیزد خدا نگه دارد E
سر و زر و دل و جانم فدای آن یاری E
که حق صحبت مهر و وفا نگه دارد E
غبار راهگذارت کجاست تا حافظ E
به یادگار نسیم صبا نگه دارد E
مطرب عشق عجب ساز و نوایی دارد E
نقش هر نغمه که زد راه به جایی دارد E
عالم از ناله عشاق مبادا خالی E
که خوش آهنگ و فرح بخش هوایی دارد E
پیر دردی کش ما گر چه ندارد زر و زور E
خوش عطابخش و خطاپوش خدایی دارد E
محترم دار دلم کاین مگس قندپرست E
تا هواخواه تو شد فر همایی دارد E
از عدالت نبود دور گرش پرسد حال E
پادشاهی که به همسایه گدایی دارد E
اشک خونین بنمودم به طبیبان گفتند E
درد عشق است و جگرسوز دوایی دارد E
ستم از غمزه میاموز که در مذهب عشق E
هر عمل اجری و هر کرده جزایی دارد E
نغز گفت آن بت ترسابچه باده پرست E
شادی روی کسی خور که صفایی دارد E
خسروا حافظ درگاه نشین فاتحه خواند E
و از زبان تو تمنای دعایی دارد E
آن که از سنبل او غالیه تابی دارد E
باز با دلشدگان ناز و عتابی دارد E
از سر کشته خود می‌گذری همچون باد E
چه توان کرد که عمر است و شتابی دارد E
ماه خورشید نمایش ز پس پرده زلف E
آفتابیست که در پیش سحابی دارد E
چشم من کرد به هر گوشه روان سیل سرشک E
تا سهی سرو تو را تازه‌تر آبی دارد E
غمزه شوخ تو خونم به خطا می‌ریزد E
فرصتش باد که خوش فکر صوابی دارد E
آب حیوان اگر این است که دارد لب دوست E
روشن است این که خضر بهره سرابی دارد E
چشم مخمور تو دارد ز دلم قصد جگر E
ترک مست است مگر میل کبابی دارد E
جان بیمار مرا نیست ز تو روی سؤال E
ای خوش آن خسته که از دوست جوابی دارد E
کی کند سوی دل خسته حافظ نظری E
چشم مستش که به هر گوشه خرابی دارد E
شاهد آن نیست که مویی و میانی دارد E
بنده طلعت آن باش که آنی دارد E
شیوه حور و پری گر چه لطیف است ولی E
خوبی آن است و لطافت که فلانی دارد E
چشمه چشم مرا ای گل خندان دریاب E
که به امید تو خوش آب روانی دارد E
گوی خوبی که برد از تو که خورشید آن جا E
نه سواریست که در دست عنانی دارد E
دل نشان شد سخنم تا تو قبولش کردی E
آری آری سخن عشق نشانی دارد E
خم ابروی تو در صنعت تیراندازی E
برده از دست هر آن کس که کمانی دارد E
در ره عشق نشد کس به یقین محرم راز E
هر کسی بر حسب فکر گمانی دارد E
با خرابات نشینان ز کرامات ملاف E
هر سخن وقتی و هر نکته مکانی دارد E
مرغ زیرک نزند در چمنش پرده سرای E
هر بهاری که به دنباله خزانی دارد E
مدعی گو لغز و نکته به حافظ مفروش E
کلک ما نیز زبانی و بیانی دارد E
جان بی جمال جانان میل جهان ندارد E
هر کس که این ندارد حقا که آن ندارد E
با هیچ کس نشانی زان دلستان ندیدم E
یا من خبر ندارم یا او نشان ندارد E
هر شبنمی در این ره صد بحر آتشین است E
دردا که این معما شرح و بیان ندارد E
سرمنزل فراغت نتوان ز دست دادن E
ای ساروان فروکش کاین ره کران ندارد E
چنگ خمیده قامت می‌خواندت به عشرت E
بشنو که پند پیران هیچت زیان ندارد E
ای دل طریق رندی از محتسب بیاموز E
مست است و در حق او کس این گمان ندارد E
احوال گنج قارون کایام داد بر باد E
در گوش دل فروخوان تا زر نهان ندارد E
گر خود رقیب شمع است اسرار از او بپوشان E
کان شوخ سربریده بند زبان ندارد E
کس در جهان ندارد یک بنده همچو حافظ E
زیرا که چون تو شاهی کس در جهان ندارد E
روشنی طلعت تو ماه ندارد E
پیش تو گل رونق گیاه ندارد E
گوشه ابروی توست منزل جانم E
خوشتر از این گوشه پادشاه ندارد E
تا چه کند با رخ تو دود دل من E
آینه دانی که تاب آه ندارد E
شوخی نرگس نگر که پیش تو بشکفت E
چشم دریده ادب نگاه ندارد E
دیدم و آن چشم دل سیه که تو داری E
جانب هیچ آشنا نگاه ندارد E
رطل گرانم ده ای مرید خرابات E
شادی شیخی که خانقاه ندارد E
خون خور و خامش نشین که آن دل نازک E
طاقت فریاد دادخواه ندارد E
گو برو و آستین به خون جگر شوی E
هر که در این آستانه راه ندارد E
نی من تنها کشم تطاول زلفت E
کیست که او داغ آن سیاه ندارد E
حافظ اگر سجده تو کرد مکن عیب E
کافر عشق ای صنم گناه ندارد E
نیست در شهر نگاری که دل ما ببرد E
بختم ار یار شود رختم از این جا ببرد E
کو حریفی کش سرمست که پیش کرمش E
عاشق سوخته دل نام تمنا ببرد E
باغبانا ز خزان بی‌خبرت می‌بینم E
آه از آن روز که بادت گل رعنا ببرد E
رهزن دهر نخفته‌ست مشو ایمن از او E
اگر امروز نبرده‌ست که فردا ببرد E
در خیال این همه لعبت به هوس می‌بازم E
بو که صاحب نظری نام تماشا ببرد E
علم و فضلی که به چل سال دلم جمع آورد E
ترسم آن نرگس مستانه به یغما ببرد E
بانگ گاوی چه صدا بازدهد عشوه مخر E
سامری کیست که دست از ید بیضا ببرد E
جام مینایی می سد ره تنگ دلیست E
منه از دست که سیل غمت از جا ببرد E
راه عشق ار چه کمینگاه کمانداران است E
هر که دانسته رود صرفه ز اعدا ببرد E
حافظ ار جان طلبد غمزه مستانه یار E
خانه از غیر بپرداز و بهل تا ببرد E
اگر نه باده غم دل ز یاد ما ببرد E
نهیب حادثه بنیاد ما ز جا ببرد E
اگر نه عقل به مستی فروکشد لنگر E
چگونه کشتی از این ورطه بلا ببرد E
فغان که با همه کس غایبانه باخت فلک E
که کس نبود که دستی از این دغا ببرد E
گذار بر ظلمات است خضر راهی کو E
مباد کآتش محرومی آب ما ببرد E
دل ضعیفم از آن می‌کشد به طرف چمن E
که جان ز مرگ به بیماری صبا ببرد E
طبیب عشق منم باده ده که این معجون E
فراغت آرد و اندیشه خطا ببرد E
بسوخت حافظ و کس حال او به یار نگفت E
مگر نسیم پیامی خدای را ببرد E
سحر بلبل حکایت با صبا کرد E
که عشق روی گل با ما چه‌ها کرد E
از آن رنگ رخم خون در دل افتاد E
وز آن گلشن به خارم مبتلا کرد E
غلام همت آن نازنینم E
که کار خیر بی روی و ریا کرد E
من از بیگانگان دیگر ننالم E
که با من هر چه کرد آن آشنا کرد E
گر از سلطان طمع کردم خطا بود E
ور از دلبر وفا جستم جفا کرد E
خوشش باد آن نسیم صبحگاهی E
که درد شب نشینان را دوا کرد E
نقاب گل کشید و زلف سنبل E
گره بند قبای غنچه وا کرد E
به هر سو بلبل عاشق در افغان E
تنعم از میان باد صبا کرد E
بشارت بر به کوی می فروشان E
که حافظ توبه از زهد ریا کرد E
وفا از خواجگان شهر با من E
کمال دولت و دین بوالوفا کرد E
بیا که ترک فلک خوان روزه غارت کرد E
هلال عید به دور قدح اشارت کرد E
ثواب روزه و حج قبول آن کس برد E
که خاک میکده عشق را زیارت کرد E
مقام اصلی ما گوشه خرابات است E
خداش خیر دهاد آن که این عمارت کرد E
بهای باده چون لعل چیست جوهر عقل E
بیا که سود کسی برد کاین تجارت کرد E
نماز در خم آن ابروان محرابی E
کسی کند که به خون جگر طهارت کرد E
فغان که نرگس جماش شیخ شهر امروز E
نظر به دردکشان از سر حقارت کرد E
به روی یار نظر کن ز دیده منت دار E
که کار دیده نظر از سر بصارت کرد E
حدیث عشق ز حافظ شنو نه از واعظ E
اگر چه صنعت بسیار در عبارت کرد E
به آب روشن می عارفی طهارت کرد E
علی الصباح که میخانه را زیارت کرد E
همین که ساغر زرین خور نهان گردید E
هلال عید به دور قدح اشارت کرد E
خوشا نماز و نیاز کسی که از سر درد E
به آب دیده و خون جگر طهارت کرد E
امام خواجه که بودش سر نماز دراز E
به خون دختر رز خرقه را قصارت کرد E
دلم ز حلقه زلفش به جان خرید آشوب E
چه سود دید ندانم که این تجارت کرد E
اگر امام جماعت طلب کند امروز E
خبر دهید که حافظ به می طهارت کرد E
صوفی نهاد دام و سر حقه باز کرد E
بنیاد مکر با فلک حقه باز کرد E
بازی چرخ بشکندش بیضه در کلاه E
زیرا که عرض شعبده با اهل راز کرد E
ساقی بیا که شاهد رعنای صوفیان E
دیگر به جلوه آمد و آغاز ناز کرد E
این مطرب از کجاست که ساز عراق ساخت E
و آهنگ بازگشت به راه حجاز کرد E
ای دل بیا که ما به پناه خدا رویم E
زآنچ آستین کوته و دست دراز کرد E
صنعت مکن که هر که محبت نه راست باخت E
عشقش به روی دل در معنی فراز کرد E
فردا که پیشگاه حقیقت شود پدید E
شرمنده ره روی که عمل بر مجاز کرد E
ای کبک خوش خرام کجا می‌روی بایست E
غره مشو که گربه زاهد نماز کرد E
حافظ مکن ملامت رندان که در ازل E
ما را خدا ز زهد ریا بی‌نیاز کرد E
بلبلی خون دلی خورد و گلی حاصل کرد E
باد غیرت به صدش خار پریشان دل کرد E
طوطی ای را به خیال شکری دل خوش بود E
ناگهش سیل فنا نقش امل باطل کرد E
قرة العین من آن میوه دل یادش باد E
که چه آسان بشد و کار مرا مشکل کرد E
ساروان بار من افتاد خدا را مددی E
که امید کرمم همره این محمل کرد E
روی خاکی و نم چشم مرا خوار مدار E
چرخ فیروزه طربخانه از این کهگل کرد E
آه و فریاد که از چشم حسود مه چرخ E
در لحد ماه کمان ابروی من منزل کرد E
نزدی شاه رخ و فوت شد امکان حافظ E
چه کنم بازی ایام مرا غافل کرد E
چو باد عزم سر کوی یار خواهم کرد E
نفس به بوی خوشش مشکبار خواهم کرد E
به هرزه بی می و معشوق عمر می‌گذرد E
بطالتم بس از امروز کار خواهم کرد E
هر آبروی که اندوختم ز دانش و دین E
نثار خاک ره آن نگار خواهم کرد E
چو شمع صبحدمم شد ز مهر او روشن E
که عمر در سر این کار و بار خواهم کرد E
به یاد چشم تو خود را خراب خواهم ساخت E
بنای عهد قدیم استوار خواهم کرد E
صبا کجاست که این جان خون گرفته چو گل E
فدای نکهت گیسوی یار خواهم کرد E
نفاق و زرق نبخشد صفای دل حافظ E
طریق رندی و عشق اختیار خواهم کرد E
دست در حلقه آن زلف دوتا نتوان کرد E
تکیه بر عهد تو و باد صبا نتوان کرد E
آن چه سعی است من اندر طلبت بنمایم E
این قدر هست که تغییر قضا نتوان کرد E
دامن دوست به صد خون دل افتاد به دست E
به فسوسی که کند خصم رها نتوان کرد E
عارضش را به مثل ماه فلک نتوان گفت E
نسبت دوست به هر بی سر و پا نتوان کرد E
سروبالای من آن گه که درآید به سماع E
چه محل جامه جان را که قبا نتوان کرد E
نظر پاک تواند رخ جانان دیدن E
که در آیینه نظر جز به صفا نتوان کرد E
مشکل عشق نه در حوصله دانش ماست E
حل این نکته بدین فکر خطا نتوان کرد E
غیرتم کشت که محبوب جهانی لیکن E
روز و شب عربده با خلق خدا نتوان کرد E
من چه گویم که تو را نازکی طبع لطیف E
تا به حدیست که آهسته دعا نتوان کرد E
بجز ابروی تو محراب دل حافظ نیست E
طاعت غیر تو در مذهب ما نتوان کرد E
دل از من برد و روی از من نهان کرد E
خدا را با که این بازی توان کرد E
شب تنهاییم در قصد جان بود E
خیالش لطف‌های بی‌کران کرد E
چرا چون لاله خونین دل نباشم E
که با ما نرگس او سرگران کرد E
که را گویم که با این درد جان سوز E
طبیبم قصد جان ناتوان کرد E
بدان سان سوخت چون شمعم که بر من E
صراحی گریه و بربط فغان کرد E
صبا گر چاره داری وقت وقت است E
که درد اشتیاقم قصد جان کرد E
میان مهربانان کی توان گفت E
که یار ما چنین گفت و چنان کرد E
عدو با جان حافظ آن نکردی E
که تیر چشم آن ابروکمان کرد E
یاد باد آن که ز ما وقت سفر یاد نکرد E
به وداعی دل غمدیده ما شاد نکرد E
آن جوان بخت که می‌زد رقم خیر و قبول E
بنده پیر ندانم ز چه آزاد نکرد E
کاغذین جامه به خوناب بشویم که فلک E
رهنمونیم به پای علم داد نکرد E
دل به امید صدایی که مگر در تو رسد E
ناله‌ها کرد در این کوه که فرهاد نکرد E
سایه تا بازگرفتی ز چمن مرغ سحر E
آشیان در شکن طره شمشاد نکرد E
شاید ار پیک صبا از تو بیاموزد کار E
زان که چالاکتر از این حرکت باد نکرد E
کلک مشاطه صنعش نکشد نقش مراد E
هر که اقرار بدین حسن خداداد نکرد E
مطربا پرده بگردان و بزن راه عراق E
که بدین راه بشد یار و ز ما یاد نکرد E
غزلیات عراقیست سرود حافظ E
که شنید این ره دلسوز که فریاد نکرد E
رو بر رهش نهادم و بر من گذر نکرد E
صد لطف چشم داشتم و یک نظر نکرد E
سیل سرشک ما ز دلش کین به درنبرد E
در سنگ خاره قطره باران اثر نکرد E
یا رب تو آن جوان دلاور نگاه دار E
کز تیر آه گوشه نشینان حذر نکرد E
ماهی و مرغ دوش ز افغان من نخفت E
وان شوخ دیده بین که سر از خواب برنکرد E
می‌خواستم که میرمش اندر قدم چو شمع E
او خود گذر به ما چو نسیم سحر نکرد E
جانا کدام سنگ‌دل بی‌کفایت است E
کو پیش زخم تیغ تو جان را سپر نکرد E
کلک زبان بریده حافظ در انجمن E
با کس نگفت راز تو تا ترک سر نکرد E
دلبر برفت و دلشدگان را خبر نکرد E
یاد حریف شهر و رفیق سفر نکرد E
یا بخت من طریق مروت فروگذاشت E
یا او به شاهراه طریقت گذر نکرد E
گفتم مگر به گریه دلش مهربان کنم E
چون سخت بود در دل سنگش اثر نکرد E
شوخی مکن که مرغ دل بی‌قرار من E
سودای دام عاشقی از سر به درنکرد E
هر کس که دید روی تو بوسید چشم من E
کاری که کرد دیده من بی نظر نکرد E
من ایستاده تا کنمش جان فدا چو شمع E
او خود گذر به ما چو نسیم سحر نکرد E
دیدی ای دل که غم عشق دگربار چه کرد E
چون بشد دلبر و با یار وفادار چه کرد E
آه از آن نرگس جادو که چه بازی انگیخت E
آه از آن مست که با مردم هشیار چه کرد E
اشک من رنگ شفق یافت ز بی‌مهری یار E
طالع بی‌شفقت بین که در این کار چه کرد E
برقی از منزل لیلی بدرخشید سحر E
وه که با خرمن مجنون دل افگار چه کرد E
ساقیا جام می‌ام ده که نگارنده غیب E
نیست معلوم که در پرده اسرار چه کرد E
آن که پرنقش زد این دایره مینایی E
کس ندانست که در گردش پرگار چه کرد E
فکر عشق آتش غم در دل حافظ زد و سوخت E
یار دیرینه ببینید که با یار چه کرد E
دوستان دختر رز توبه ز مستوری کرد E
شد سوی محتسب و کار به دستوری کرد E
آمد از پرده به مجلس عرقش پاک کنید E
تا نگویند حریفان که چرا دوری کرد E
مژدگانی بده ای دل که دگر مطرب عشق E
راه مستانه زد و چاره مخموری کرد E
نه به هفت آب که رنگش به صد آتش نرود E
آن چه با خرقه زاهد می انگوری کرد E
غنچه گلبن وصلم ز نسیمش بشکفت E
مرغ خوشخوان طرب از برگ گل سوری کرد E
حافظ افتادگی از دست مده زان که حسود E
عرض و مال و دل و دین در سر مغروری کرد E
سال‌ها دل طلب جام جم از ما می‌کرد E
وان چه خود داشت ز بیگانه تمنا می‌کرد E
گوهری کز صدف کون و مکان بیرون است E
طلب از گمشدگان لب دریا می‌کرد E
مشکل خویش بر پیر مغان بردم دوش E
کو به تأیید نظر حل معما می‌کرد E
دیدمش خرم و خندان قدح باده به دست E
و اندر آن آینه صد گونه تماشا می‌کرد E
گفتم این جام جهان بین به تو کی داد حکیم E
گفت آن روز که این گنبد مینا می‌کرد E
بی دلی در همه احوال خدا با او بود E
او نمی‌دیدش و از دور خدا را می‌کرد E
این همه شعبده خویش که می‌کرد این جا E
سامری پیش عصا و ید بیضا می‌کرد E
گفت آن یار کز او گشت سر دار بلند E
جرمش این بود که اسرار هویدا می‌کرد E
فیض روح القدس ار باز مدد فرماید E
دیگران هم بکنند آن چه مسیحا می‌کرد E
گفتمش سلسله زلف بتان از پی چیست E
گفت حافظ گله‌ای از دل شیدا می‌کرد E
به سر جام جم آن گه نظر توانی کرد E
که خاک میکده کحل بصر توانی کرد E
مباش بی می و مطرب که زیر طاق سپهر E
بدین ترانه غم از دل به در توانی کرد E
گل مراد تو آن گه نقاب بگشاید E
که خدمتش چو نسیم سحر توانی کرد E
گدایی در میخانه طرفه اکسیریست E
گر این عمل بکنی خاک زر توانی کرد E
به عزم مرحله عشق پیش نه قدمی E
که سودها کنی ار این سفر توانی کرد E
تو کز سرای طبیعت نمی‌روی بیرون E
کجا به کوی طریقت گذر توانی کرد E
جمال یار ندارد نقاب و پرده ولی E
غبار ره بنشان تا نظر توانی کرد E
بیا که چاره ذوق حضور و نظم امور E
به فیض بخشی اهل نظر توانی کرد E
ولی تو تا لب معشوق و جام می خواهی E
طمع مدار که کار دگر توانی کرد E
دلا ز نور هدایت گر آگهی یابی E
چو شمع خنده زنان ترک سر توانی کرد E
گر این نصیحت شاهانه بشنوی حافظ E
به شاهراه حقیقت گذر توانی کرد E
چه مستیست ندانم که رو به ما آورد E
که بود ساقی و این باده از کجا آورد E
تو نیز باده به چنگ آر و راه صحرا گیر E
که مرغ نغمه سرا ساز خوش نوا آورد E
دلا چو غنچه شکایت ز کار بسته مکن E
که باد صبح نسیم گره گشا آورد E
رسیدن گل و نسرین به خیر و خوبی باد E
بنفشه شاد و کش آمد سمن صفا آورد E
صبا به خوش خبری هدهد سلیمان است E
که مژده طرب از گلشن سبا آورد E
علاج ضعف دل ما کرشمه ساقیست E
برآر سر که طبیب آمد و دوا آورد E
مرید پیر مغانم ز من مرنج ای شیخ E
چرا که وعده تو کردی و او به جا آورد E
به تنگ چشمی آن ترک لشکری نازم E
که حمله بر من درویش یک قبا آورد E
فلک غلامی حافظ کنون به طوع کند E
که التجا به در دولت شما آورد E
صبا وقت سحر بویی ز زلف یار می‌آورد E
دل شوریده ما را به بو در کار می‌آورد E
من آن شکل صنوبر را ز باغ دیده برکندم E
که هر گل کز غمش بشکفت محنت بار می‌آورد E
فروغ ماه می‌دیدم ز بام قصر او روشن E
که رو از شرم آن خورشید در دیوار می‌آورد E
ز بیم غارت عشقش دل پرخون رها کردم E
ولی می‌ریخت خون و ره بدان هنجار می‌آورد E
به قول مطرب و ساقی برون رفتم گه و بی‌گه E
کز آن راه گران قاصد خبر دشوار می‌آورد E
سراسر بخشش جانان طریق لطف و احسان بود E
اگر تسبیح می‌فرمود اگر زنار می‌آورد E
عفاالله چین ابرویش اگر چه ناتوانم کرد E
به عشوه هم پیامی بر سر بیمار می‌آورد E
عجب می‌داشتم دیشب ز حافظ جام و پیمانه E
ولی منعش نمی‌کردم که صوفی وار می‌آورد E
نسیم باد صبا دوشم آگهی آورد E
که روز محنت و غم رو به کوتهی آورد E
به مطربان صبوحی دهیم جامه چاک E
بدین نوید که باد سحرگهی آورد E
بیا بیا که تو حور بهشت را رضوان E
در این جهان ز برای دل رهی آورد E
همی‌رویم به شیراز با عنایت بخت E
زهی رفیق که بختم به همرهی آورد E
به جبر خاطر ما کوش کاین کلاه نمد E
بسا شکست که با افسر شهی آورد E
چه ناله‌ها که رسید از دلم به خرمن ماه E
چو یاد عارض آن ماه خرگهی آورد E
رساند رایت منصور بر فلک حافظ E
که التجا به جناب شهنشهی آورد E
یارم چو قدح به دست گیرد E
بازار بتان شکست گیرد E
هر کس که بدید چشم او گفت E
کو محتسبی که مست گیرد E
در بحر فتاده‌ام چو ماهی E
تا یار مرا به شست گیرد E
در پاش فتاده‌ام به زاری E
آیا بود آن که دست گیرد E
خرم دل آن که همچو حافظ E
جامی ز می الست گیرد E
دلم جز مهر مه رویان طریقی بر نمی‌گیرد E
ز هر در می‌دهم پندش ولیکن در نمی‌گیرد E
خدا را ای نصیحتگو حدیث ساغر و می گو E
که نقشی در خیال ما از این خوشتر نمی‌گیرد E
بیا ای ساقی گلرخ بیاور باده رنگین E
که فکری در درون ما از این بهتر نمی‌گیرد E
صراحی می‌کشم پنهان و مردم دفتر انگارند E
عجب گر آتش این زرق در دفتر نمی‌گیرد E
من این دلق مرقع را بخواهم سوختن روزی E
که پیر می فروشانش به جامی بر نمی‌گیرد E
از آن رو هست یاران را صفاها با می لعلش E
که غیر از راستی نقشی در آن جوهر نمی‌گیرد E
سر و چشمی چنین دلکش تو گویی چشم از او بردوز E
برو کاین وعظ بی‌معنی مرا در سر نمی‌گیرد E
نصیحتگوی رندان را که با حکم قضا جنگ است E
دلش بس تنگ می‌بینم مگر ساغر نمی‌گیرد E
میان گریه می‌خندم که چون شمع اندر این مجلس E
زبان آتشینم هست لیکن در نمی‌گیرد E
چه خوش صید دلم کردی بنازم چشم مستت را E
که کس مرغان وحشی را از این خوشتر نمی‌گیرد E
سخن در احتیاج ما و استغنای معشوق است E
چه سود افسونگری ای دل که در دلبر نمی‌گیرد E
من آن آیینه را روزی به دست آرم سکندروار E
اگر می‌گیرد این آتش زمانی ور نمی‌گیرد E
خدا را رحمی ای منعم که درویش سر کویت E
دری دیگر نمی‌داند رهی دیگر نمی‌گیرد E
بدین شعر تر شیرین ز شاهنشه عجب دارم E
که سر تا پای حافظ را چرا در زر نمی‌گیرد E
ساقی ار باده از این دست به جام اندازد E
عارفان را همه در شرب مدام اندازد E
ور چنین زیر خم زلف نهد دانه خال E
ای بسا مرغ خرد را که به دام اندازد E
ای خوشا دولت آن مست که در پای حریف E
سر و دستار نداند که کدام اندازد E
زاهد خام که انکار می و جام کند E
پخته گردد چو نظر بر می خام اندازد E
روز در کسب هنر کوش که می خوردن روز E
دل چون آینه در زنگ ظلام اندازد E
آن زمان وقت می صبح فروغ است که شب E
گرد خرگاه افق پرده شام اندازد E
باده با محتسب شهر ننوشی زنهار E
بخورد باده‌ات و سنگ به جام اندازد E
حافظا سر ز کله گوشه خورشید برآر E
بختت ار قرعه بدان ماه تمام اندازد E
دمی با غم به سر بردن جهان یک سر نمی‌ارزد E
به می بفروش دلق ما کز این بهتر نمی‌ارزد E
به کوی می فروشانش به جامی بر نمی‌گیرند E
زهی سجاده تقوا که یک ساغر نمی‌ارزد E
رقیبم سرزنش‌ها کرد کز این باب رخ برتاب E
چه افتاد این سر ما را که خاک در نمی‌ارزد E
شکوه تاج سلطانی که بیم جان در او درج است E
کلاهی دلکش است اما به ترک سر نمی‌ارزد E
چه آسان می‌نمود اول غم دریا به بوی سود E
غلط کردم که این طوفان به صد گوهر نمی‌ارزد E
تو را آن به که روی خود ز مشتاقان بپوشانی E
که شادی جهان گیری غم لشکر نمی‌ارزد E
چو حافظ در قناعت کوش و از دنیای دون بگذر E
که یک جو منت دونان دو صد من زر نمی‌ارزد E
در ازل پرتو حسنت ز تجلی دم زد E
عشق پیدا شد و آتش به همه عالم زد E
جلوه‌ای کرد رخت دید ملک عشق نداشت E
عین آتش شد از این غیرت و بر آدم زد E
عقل می‌خواست کز آن شعله چراغ افروزد E
برق غیرت بدرخشید و جهان برهم زد E
مدعی خواست که آید به تماشاگه راز E
دست غیب آمد و بر سینه نامحرم زد E
دیگران قرعه قسمت همه بر عیش زدند E
دل غمدیده ما بود که هم بر غم زد E
جان علوی هوس چاه زنخدان تو داشت E
دست در حلقه آن زلف خم اندر خم زد E
حافظ آن روز طربنامه عشق تو نوشت E
که قلم بر سر اسباب دل خرم زد E
سحر چون خسرو خاور علم بر کوهساران زد E
به دست مرحمت یارم در امیدواران زد E
چو پیش صبح روشن شد که حال مهر گردون چیست E
برآمد خنده‌ای خوش بر غرور کامگاران زد E
نگارم دوش در مجلس به عزم رقص چون برخاست E
گره بگشود از ابرو و بر دل‌های یاران زد E
من از رنگ صلاح آن دم به خون دل بشستم دست E
که چشم باده پیمایش صلا بر هوشیاران زد E
کدام آهن دلش آموخت این آیین عیاری E
کز اول چون برون آمد ره شب زنده داران زد E
خیال شهسواری پخت و شد ناگه دل مسکین E
خداوندا نگه دارش که بر قلب سواران زد E
در آب و رنگ رخسارش چه جان دادیم و خون خوردیم E
چو نقشش دست داد اول رقم بر جان سپاران زد E
منش با خرقه پشمین کجا اندر کمند آرم E
زره مویی که مژگانش ره خنجرگزاران زد E
نظر بر قرعه توفیق و یمن دولت شاه است E
بده کام دل حافظ که فال بختیاران زد E
شهنشاه مظفر فر شجاع ملک و دین منصور E
که جود بی‌دریغش خنده بر ابر بهاران زد E
از آن ساعت که جام می به دست او مشرف شد E
زمانه ساغر شادی به یاد میگساران زد E
ز شمشیر سرافشانش ظفر آن روز بدرخشید E
که چون خورشید انجم سوز تنها بر هزاران زد E
دوام عمر و ملک او بخواه از لطف حق ای دل E
که چرخ این سکه دولت به دور روزگاران زد E
راهی بزن که آهی بر ساز آن توان زد E
شعری بخوان که با او رطل گران توان زد E
بر آستان جانان گر سر توان نهادن E
گلبانگ سربلندی بر آسمان توان زد E
قد خمیده ما سهلت نماید اما E
بر چشم دشمنان تیر از این کمان توان زد E
در خانقه نگنجد اسرار عشقبازی E
جام می مغانه هم با مغان توان زد E
درویش را نباشد برگ سرای سلطان E
ماییم و کهنه دلقی کآتش در آن توان زد E
اهل نظر دو عالم در یک نظر ببازند E
عشق است و داو اول بر نقد جان توان زد E
گر دولت وصالت خواهد دری گشودن E
سرها بدین تخیل بر آستان توان زد E
عشق و شباب و رندی مجموعه مراد است E
چون جمع شد معانی گوی بیان توان زد E
شد رهزن سلامت زلف تو وین عجب نیست E
گر راه زن تو باشی صد کاروان توان زد E
حافظ به حق قرآن کز شید و زرق بازآی E
باشد که گوی عیشی در این جهان توان زد E
اگر روم ز پی اش فتنه‌ها برانگیزد E
ور از طلب بنشینم به کینه برخیزد E
و گر به رهگذری یک دم از وفاداری E
چو گرد در پی اش افتم چو باد بگریزد E
و گر کنم طلب نیم بوسه صد افسوس E
ز حقه دهنش چون شکر فروریزد E
من آن فریب که در نرگس تو می‌بینم E
بس آب روی که با خاک ره برآمیزد E
فراز و شیب بیابان عشق دام بلاست E
کجاست شیردلی کز بلا نپرهیزد E
تو عمر خواه و صبوری که چرخ شعبده باز E
هزار بازی از این طرفه‌تر برانگیزد E
بر آستانه تسلیم سر بنه حافظ E
که گر ستیزه کنی روزگار بستیزد E
به حسن و خلق و وفا کس به یار ما نرسد E
تو را در این سخن انکار کار ما نرسد E
اگر چه حسن فروشان به جلوه آمده‌اند E
کسی به حسن و ملاحت به یار ما نرسد E
به حق صحبت دیرین که هیچ محرم راز E
به یار یک جهت حق گزار ما نرسد E
هزار نقش برآید ز کلک صنع و یکی E
به دلپذیری نقش نگار ما نرسد E
هزار نقد به بازار کائنات آرند E
یکی به سکه صاحب عیار ما نرسد E
دریغ قافله عمر کان چنان رفتند E
که گردشان به هوای دیار ما نرسد E
دلا ز رنج حسودان مرنج و واثق باش E
که بد به خاطر امیدوار ما نرسد E
چنان بزی که اگر خاک ره شوی کس را E
غبار خاطری از رهگذار ما نرسد E
بسوخت حافظ و ترسم که شرح قصه او E
به سمع پادشه کامگار ما نرسد E
هر که را با خط سبزت سر سودا باشد E
پای از این دایره بیرون ننهد تا باشد E
من چو از خاک لحد لاله صفت برخیزم E
داغ سودای توام سر سویدا باشد E
تو خود ای گوهر یک دانه کجایی آخر E
کز غمت دیده مردم همه دریا باشد E
از بن هر مژه‌ام آب روان است بیا E
اگرت میل لب جوی و تماشا باشد E
چون گل و می دمی از پرده برون آی و درآ E
که دگرباره ملاقات نه پیدا باشد E
ظل ممدود خم زلف توام بر سر باد E
کاندر این سایه قرار دل شیدا باشد E
چشمت از ناز به حافظ نکند میل آری E
سرگرانی صفت نرگس رعنا باشد E
من و انکار شراب این چه حکایت باشد E
غالبا این قدرم عقل و کفایت باشد E
تا به غایت ره میخانه نمی‌دانستم E
ور نه مستوری ما تا به چه غایت باشد E
زاهد و عجب و نماز و من و مستی و نیاز E
تا تو را خود ز میان با که عنایت باشد E
زاهد ار راه به رندی نبرد معذور است E
عشق کاریست که موقوف هدایت باشد E
من که شب‌ها ره تقوا زده‌ام با دف و چنگ E
این زمان سر به ره آرم چه حکایت باشد E
بنده پیر مغانم که ز جهلم برهاند E
پیر ما هر چه کند عین عنایت باشد E
دوش از این غصه نخفتم که رفیقی می‌گفت E
حافظ ار مست بود جای شکایت باشد E
نقد صوفی نه همه صافی بی‌غش باشد E
ای بسا خرقه که مستوجب آتش باشد E
صوفی ما که ز ورد سحری مست شدی E
شامگاهش نگران باش که سرخوش باشد E
خوش بود گر محک تجربه آید به میان E
تا سیه روی شود هر که در او غش باشد E
خط ساقی گر از این گونه زند نقش بر آب E
ای بسا رخ که به خونابه منقش باشد E
ناز پرورد تنعم نبرد راه به دوست E
عاشقی شیوه رندان بلاکش باشد E
غم دنیای دنی چند خوری باده بخور E
حیف باشد دل دانا که مشوش باشد E
دلق و سجاده حافظ ببرد باده فروش E
گر شرابش ز کف ساقی مه وش باشد E
خوش است خلوت اگر یار یار من باشد E
نه من بسوزم و او شمع انجمن باشد E
من آن نگین سلیمان به هیچ نستانم E
که گاه گاه بر او دست اهرمن باشد E
روا مدار خدایا که در حریم وصال E
رقیب محرم و حرمان نصیب من باشد E
همای گو مفکن سایه شرف هرگز E
در آن دیار که طوطی کم از زغن باشد E
بیان شوق چه حاجت که سوز آتش دل E
توان شناخت ز سوزی که در سخن باشد E
هوای کوی تو از سر نمی‌رود آری E
غریب را دل سرگشته با وطن باشد E
به سان سوسن اگر ده زبان شود حافظ E
چو غنچه پیش تواش مهر بر دهن باشد E
کی شعر تر انگیزد خاطر که حزین باشد E
یک نکته از این معنی گفتیم و همین باشد E
از لعل تو گر یابم انگشتری زنهار E
صد ملک سلیمانم در زیر نگین باشد E
غمناک نباید بود از طعن حسود ای دل E
شاید که چو وابینی خیر تو در این باشد E
هر کو نکند فهمی زین کلک خیال انگیز E
نقشش به حرام ار خود صورتگر چین باشد E
جام می و خون دل هر یک به کسی دادند E
در دایره قسمت اوضاع چنین باشد E
در کار گلاب و گل حکم ازلی این بود E
کاین شاهد بازاری وان پرده نشین باشد E
آن نیست که حافظ را رندی بشد از خاطر E
کاین سابقه پیشین تا روز پسین باشد E
خوش آمد گل وز آن خوشتر نباشد E
که در دستت به جز ساغر نباشد E
زمان خوشدلی دریاب و در یاب E
که دایم در صدف گوهر نباشد E
غنیمت دان و می خور در گلستان E
که گل تا هفته دیگر نباشد E
ایا پرلعل کرده جام زرین E
ببخشا بر کسی کش زر نباشد E
بیا ای شیخ و از خمخانه ما E
شرابی خور که در کوثر نباشد E
بشوی اوراق اگر همدرس مایی E
که علم عشق در دفتر نباشد E
ز من بنیوش و دل در شاهدی بند E
که حسنش بسته زیور نباشد E
شرابی بی خمارم بخش یا رب E
که با وی هیچ درد سر نباشد E
من از جان بنده سلطان اویسم E
اگر چه یادش از چاکر نباشد E
به تاج عالم آرایش که خورشید E
چنین زیبنده افسر نباشد E
کسی گیرد خطا بر نظم حافظ E
که هیچش لطف در گوهر نباشد E
گل بی رخ یار خوش نباشد E
بی باده بهار خوش نباشد E
طرف چمن و طواف بستان E
بی لاله عذار خوش نباشد E
رقصیدن سرو و حالت گل E
بی صوت هزار خوش نباشد E
با یار شکرلب گل اندام E
بی بوس و کنار خوش نباشد E
هر نقش که دست عقل بندد E
جز نقش نگار خوش نباشد E
جان نقد محقر است حافظ E
از بهر نثار خوش نباشد E
نفس باد صبا مشک فشان خواهد شد E
عالم پیر دگرباره جوان خواهد شد E
ارغوان جام عقیقی به سمن خواهد داد E
چشم نرگس به شقایق نگران خواهد شد E
این تطاول که کشید از غم هجران بلبل E
تا سراپرده گل نعره زنان خواهد شد E
گر ز مسجد به خرابات شدم خرده مگیر E
مجلس وعظ دراز است و زمان خواهد شد E
ای دل ار عشرت امروز به فردا فکنی E
مایه نقد بقا را که ضمان خواهد شد E
ماه شعبان منه از دست قدح کاین خورشید E
از نظر تا شب عید رمضان خواهد شد E
گل عزیز است غنیمت شمریدش صحبت E
که به باغ آمد از این راه و از آن خواهد شد E
مطربا مجلس انس است غزل خوان و سرود E
چند گویی که چنین رفت و چنان خواهد شد E
حافظ از بهر تو آمد سوی اقلیم وجود E
قدمی نه به وداعش که روان خواهد شد E
مرا مهر سیه چشمان ز سر بیرون نخواهد شد E
قضای آسمان است این و دیگرگون نخواهد شد E
رقیب آزارها فرمود و جای آشتی نگذاشت E
مگر آه سحرخیزان سوی گردون نخواهد شد E
مرا روز ازل کاری به جز رندی نفرمودند E
هر آن قسمت که آن جا رفت از آن افزون نخواهد شد E
خدا را محتسب ما را به فریاد دف و نی بخش E
که ساز شرع از این افسانه بی‌قانون نخواهد شد E
مجال من همین باشد که پنهان عشق او ورزم E
کنار و بوس و آغوشش چه گویم چون نخواهد شد E
شراب لعل و جای امن و یار مهربان ساقی E
دلا کی به شود کارت اگر اکنون نخواهد شد E
مشوی ای دیده نقش غم ز لوح سینه حافظ E
که زخم تیغ دلدار است و رنگ خون نخواهد شد E
روز هجران و شب فرقت یار آخر شد E
زدم این فال و گذشت اختر و کار آخر شد E
آن همه ناز و تنعم که خزان می‌فرمود E
عاقبت در قدم باد بهار آخر شد E
شکر ایزد که به اقبال کله گوشه گل E
نخوت باد دی و شوکت خار آخر شد E
صبح امید که بد معتکف پرده غیب E
گو برون آی که کار شب تار آخر شد E
آن پریشانی شب‌های دراز و غم دل E
همه در سایه گیسوی نگار آخر شد E
باورم نیست ز بدعهدی ایام هنوز E
قصه غصه که در دولت یار آخر شد E
ساقیا لطف نمودی قدحت پرمی باد E
که به تدبیر تو تشویش خمار آخر شد E
در شمار ار چه نیاورد کسی حافظ را E
شکر کان محنت بی‌حد و شمار آخر شد E
ستاره‌ای بدرخشید و ماه مجلس شد E
دل رمیده ما را رفیق و مونس شد E
نگار من که به مکتب نرفت و خط ننوشت E
به غمزه مسئله آموز صد مدرس شد E
به بوی او دل بیمار عاشقان چو صبا E
فدای عارض نسرین و چشم نرگس شد E
به صدر مصطبه‌ام می‌نشاند اکنون دوست E
گدای شهر نگه کن که میر مجلس شد E
خیال آب خضر بست و جام اسکندر E
به جرعه نوشی سلطان ابوالفوارس شد E
طربسرای محبت کنون شود معمور E
که طاق ابروی یار منش مهندس شد E
لب از ترشح می پاک کن برای خدا E
که خاطرم به هزاران گنه موسوس شد E
کرشمه تو شرابی به عاشقان پیمود E
که علم بی‌خبر افتاد و عقل بی‌حس شد E
چو زر عزیز وجود است نظم من آری E
قبول دولتیان کیمیای این مس شد E
ز راه میکده یاران عنان بگردانید E
چرا که حافظ از این راه رفت و مفلس شد E
گداخت جان که شود کار دل تمام و نشد E
بسوختیم در این آرزوی خام و نشد E
به لابه گفت شبی میر مجلس تو شوم E
شدم به رغبت خویشش کمین غلام و نشد E
پیام داد که خواهم نشست با رندان E
بشد به رندی و دردی کشیم نام و نشد E
رواست در بر اگر می‌تپد کبوتر دل E
که دید در ره خود تاب و پیچ دام و نشد E
بدان هوس که به مستی ببوسم آن لب لعل E
چه خون که در دلم افتاد همچو جام و نشد E
به کوی عشق منه بی‌دلیل راه قدم E
که من به خویش نمودم صد اهتمام و نشد E
فغان که در طلب گنج نامه مقصود E
شدم خراب جهانی ز غم تمام و نشد E
دریغ و درد که در جست و جوی گنج حضور E
بسی شدم به گدایی بر کرام و نشد E
هزار حیله برانگیخت حافظ از سر فکر E
در آن هوس که شود آن نگار رام و نشد E
یاری اندر کس نمی‌بینیم یاران را چه شد E
دوستی کی آخر آمد دوستداران را چه شد E
آب حیوان تیره گون شد خضر فرخ پی کجاست E
خون چکید از شاخ گل باد بهاران را چه شد E
کس نمی‌گوید که یاری داشت حق دوستی E
حق شناسان را چه حال افتاد یاران را چه شد E
لعلی از کان مروت برنیامد سال‌هاست E
تابش خورشید و سعی باد و باران را چه شد E
شهر یاران بود و خاک مهربانان این دیار E
مهربانی کی سر آمد شهریاران را چه شد E
گوی توفیق و کرامت در میان افکنده‌اند E
کس به میدان در نمی‌آید سواران را چه شد E
صدهزاران گل شکفت و بانگ مرغی برنخاست E
عندلیبان را چه پیش آمد هزاران را چه شد E
زهره سازی خوش نمی‌سازد مگر عودش بسوخت E
کس ندارد ذوق مستی میگساران را چه شد E
حافظ اسرار الهی کس نمی‌داند خموش E
از که می‌پرسی که دور روزگاران را چه شد E
زاهد خلوت نشین دوش به میخانه شد E
از سر پیمان برفت با سر پیمانه شد E
صوفی مجلس که دی جام و قدح می‌شکست E
باز به یک جرعه می عاقل و فرزانه شد E
شاهد عهد شباب آمده بودش به خواب E
باز به پیرانه سر عاشق و دیوانه شد E
مغبچه‌ای می‌گذشت راهزن دین و دل E
در پی آن آشنا از همه بیگانه شد E
آتش رخسار گل خرمن بلبل بسوخت E
چهره خندان شمع آفت پروانه شد E
گریه شام و سحر شکر که ضایع نگشت E
قطره باران ما گوهر یک دانه شد E
نرگس ساقی بخواند آیت افسونگری E
حلقه اوراد ما مجلس افسانه شد E
منزل حافظ کنون بارگه پادشاست E
دل بر دلدار رفت جان بر جانانه شد E
دوش از جناب آصف پیک بشارت آمد E
کز حضرت سلیمان عشرت اشارت آمد E
خاک وجود ما را از آب دیده گل کن E
ویرانسرای دل را گاه عمارت آمد E
این شرح بی‌نهایت کز زلف یار گفتند E
حرفیست از هزاران کاندر عبارت آمد E
عیبم بپوش زنهار ای خرقه می آلود E
کان پاک پاکدامن بهر زیارت آمد E
امروز جای هر کس پیدا شود ز خوبان E
کان ماه مجلس افروز اندر صدارت آمد E
بر تخت جم که تاجش معراج آسمان است E
همت نگر که موری با آن حقارت آمد E
از چشم شوخش ای دل ایمان خود نگه دار E
کان جادوی کمانکش بر عزم غارت آمد E
آلوده‌ای تو حافظ فیضی ز شاه درخواه E
کان عنصر سماحت بهر طهارت آمد E
دریاست مجلس او دریاب وقت و در یاب E
هان ای زیان رسیده وقت تجارت آمد E
عشق تو نهال حیرت آمد E
وصل تو کمال حیرت آمد E
بس غرقه حال وصل کآخر E
هم بر سر حال حیرت آمد E
یک دل بنما که در ره او E
بر چهره نه خال حیرت آمد E
نه وصل بماند و نه واصل E
آن جا که خیال حیرت آمد E
از هر طرفی که گوش کردم E
آواز سؤال حیرت آمد E
شد منهزم از کمال عزت E
آن را که جلال حیرت آمد E
سر تا قدم وجود حافظ E
در عشق نهال حیرت آمد E
در نمازم خم ابروی تو با یاد آمد E
حالتی رفت که محراب به فریاد آمد E
از من اکنون طمع صبر و دل و هوش مدار E
کان تحمل که تو دیدی همه بر باد آمد E
باده صافی شد و مرغان چمن مست شدند E
موسم عاشقی و کار به بنیاد آمد E
بوی بهبود ز اوضاع جهان می‌شنوم E
شادی آورد گل و باد صبا شاد آمد E
ای عروس هنر از بخت شکایت منما E
حجله حسن بیارای که داماد آمد E
دلفریبان نباتی همه زیور بستند E
دلبر ماست که با حسن خداداد آمد E
زیر بارند درختان که تعلق دارند E
ای خوشا سرو که از بار غم آزاد آمد E
مطرب از گفته حافظ غزلی نغز بخوان E
تا بگویم که ز عهد طربم یاد آمد E
مژده ای دل که دگر باد صبا بازآمد E
هدهد خوش خبر از طرف سبا بازآمد E
برکش ای مرغ سحر نغمه داوودی باز E
که سلیمان گل از باد هوا بازآمد E
عارفی کو که کند فهم زبان سوسن E
تا بپرسد که چرا رفت و چرا بازآمد E
مردمی کرد و کرم لطف خداداد به من E
کان بت ماه رخ از راه وفا بازآمد E
لاله بوی می نوشین بشنید از دم صبح E
داغ دل بود به امید دوا بازآمد E
چشم من در ره این قافله راه بماند E
تا به گوش دلم آواز درا بازآمد E
گر چه حافظ در رنجش زد و پیمان بشکست E
لطف او بین که به لطف از در ما بازآمد E
سحرم دولت بیدار به بالین آمد E
گفت برخیز که آن خسرو شیرین آمد E
قدحی درکش و سرخوش به تماشا بخرام E
تا ببینی که نگارت به چه آیین آمد E
مژدگانی بده ای خلوتی نافه گشای E
که ز صحرای ختن آهوی مشکین آمد E
گریه آبی به رخ سوختگان بازآورد E
ناله فریادرس عاشق مسکین آمد E
مرغ دل باز هوادار کمان ابروییست E
ای کبوتر نگران باش که شاهین آمد E
ساقیا می بده و غم مخور از دشمن و دوست E
که به کام دل ما آن بشد و این آمد E
رسم بدعهدی ایام چو دید ابر بهار E
گریه‌اش بر سمن و سنبل و نسرین آمد E
چون صبا گفته حافظ بشنید از بلبل E
عنبرافشان به تماشای ریاحین آمد E
نه هر که چهره برافروخت دلبری داند E
نه هر که آینه سازد سکندری داند E
نه هر که طرف کله کج نهاد و تند نشست E
کلاه داری و آیین سروری داند E
تو بندگی چو گدایان به شرط مزد مکن E
که دوست خود روش بنده پروری داند E
غلام همت آن رند عافیت سوزم E
که در گداصفتی کیمیاگری داند E
وفا و عهد نکو باشد ار بیاموزی E
وگرنه هر که تو بینی ستمگری داند E
بباختم دل دیوانه و ندانستم E
که آدمی بچه‌ای شیوه پری داند E
هزار نکته باریکتر ز مو این جاست E
نه هر که سر بتراشد قلندری داند E
مدار نقطه بینش ز خال توست مرا E
که قدر گوهر یک دانه جوهری داند E
به قد و چهره هر آن کس که شاه خوبان شد E
جهان بگیرد اگر دادگستری داند E
ز شعر دلکش حافظ کسی بود آگاه E
که لطف طبع و سخن گفتن دری داند E
هر که شد محرم دل در حرم یار بماند E
وان که این کار ندانست در انکار بماند E
اگر از پرده برون شد دل من عیب مکن E
شکر ایزد که نه در پرده پندار بماند E
صوفیان واستدند از گرو می همه رخت E
دلق ما بود که در خانه خمار بماند E
محتسب شیخ شد و فسق خود از یاد ببرد E
قصه ماست که در هر سر بازار بماند E
هر می لعل کز آن دست بلورین ستدیم E
آب حسرت شد و در چشم گهربار بماند E
جز دل من کز ازل تا به ابد عاشق رفت E
جاودان کس نشنیدیم که در کار بماند E
گشت بیمار که چون چشم تو گردد نرگس E
شیوه تو نشدش حاصل و بیمار بماند E
از صدای سخن عشق ندیدم خوشتر E
یادگاری که در این گنبد دوار بماند E
داشتم دلقی و صد عیب مرا می‌پوشید E
خرقه رهن می و مطرب شد و زنار بماند E
بر جمال تو چنان صورت چین حیران شد E
که حدیثش همه جا در در و دیوار بماند E
به تماشاگه زلفش دل حافظ روزی E
شد که بازآید و جاوید گرفتار بماند E
رسید مژده که ایام غم نخواهد ماند E
چنان نماند چنین نیز هم نخواهد ماند E
من ار چه در نظر یار خاکسار شدم E
رقیب نیز چنین محترم نخواهد ماند E
چو پرده دار به شمشیر می‌زند همه را E
کسی مقیم حریم حرم نخواهد ماند E
چه جای شکر و شکایت ز نقش نیک و بد است E
چو بر صحیفه هستی رقم نخواهد ماند E
سرود مجلس جمشید گفته‌اند این بود E
که جام باده بیاور که جم نخواهد ماند E
غنیمتی شمر ای شمع وصل پروانه E
که این معامله تا صبحدم نخواهد ماند E
توانگرا دل درویش خود به دست آور E
که مخزن زر و گنج درم نخواهد ماند E
بدین رواق زبرجد نوشته‌اند به زر E
که جز نکویی اهل کرم نخواهد ماند E
ز مهربانی جانان طمع مبر حافظ E
که نقش جور و نشان ستم نخواهد ماند E
ای پسته تو خنده زده بر حدیث قند E
مشتاقم از برای خدا یک شکر بخند E
طوبی ز قامت تو نیارد که دم زند E
زین قصه بگذرم که سخن می‌شود بلند E
خواهی که برنخیزدت از دیده رود خون E
دل در وفای صحبت رود کسان مبند E
گر جلوه می‌نمایی و گر طعنه می‌زنی E
ما نیستیم معتقد شیخ خودپسند E
ز آشفتگی حال من آگاه کی شود E
آن را که دل نگشت گرفتار این کمند E
بازار شوق گرم شد آن سروقد کجاست E
تا جان خود بر آتش رویش کنم سپند E
جایی که یار ما به شکرخنده دم زند E
ای پسته کیستی تو خدا را به خود مخند E
حافظ چو ترک غمزه ترکان نمی‌کنی E
دانی کجاست جای تو خوارزم یا خجند E
بعد از این دست من و دامن آن سرو بلند E
که به بالای چمان از بن و بیخم برکند E
حاجت مطرب و می نیست تو برقع بگشا E
که به رقص آوردم آتش رویت چو سپند E
هیچ رویی نشود آینه حجله بخت E
مگر آن روی که مالند در آن سم سمند E
گفتم اسرار غمت هر چه بود گو می‌باش E
صبر از این بیش ندارم چه کنم تا کی و چند E
مکش آن آهوی مشکین مرا ای صیاد E
شرم از آن چشم سیه دار و مبندش به کمند E
من خاکی که از این در نتوانم برخاست E
از کجا بوسه زنم بر لب آن قصر بلند E
باز مستان دل از آن گیسوی مشکین حافظ E
زان که دیوانه همان به که بود اندر بند E
دوش وقت سحر از غصه نجاتم دادند E
واندر آن ظلمت شب آب حیاتم دادند E
بیخود از شعشعه پرتو ذاتم کردند E
باده از جام تجلی صفاتم دادند E
چه مبارک سحری بود و چه فرخنده شبی E
آن شب قدر که این تازه براتم دادند E
بعد از این روی من و آینه وصف جمال E
که در آن جا خبر از جلوه ذاتم دادند E
من اگر کامروا گشتم و خوشدل چه عجب E
مستحق بودم و این‌ها به زکاتم دادند E
هاتف آن روز به من مژده این دولت داد E
که بدان جور و جفا صبر و ثباتم دادند E
این همه شهد و شکر کز سخنم می‌ریزد E
اجر صبریست کز آن شاخ نباتم دادند E
همت حافظ و انفاس سحرخیزان بود E
که ز بند غم ایام نجاتم دادند E
نقدها را بود آیا که عیاری گیرند E
تا همه صومعه داران پی کاری گیرند E
مصلحت دید من آن است که یاران همه کار E
بگذارند و خم طره یاری گیرند E
خوش گرفتند حریفان سر زلف ساقی E
گر فلکشان بگذارد که قراری گیرند E
قوت بازوی پرهیز به خوبان مفروش E
که در این خیل حصاری به سواری گیرند E
یا رب این بچه ترکان چه دلیرند به خون E
که به تیر مژه هر لحظه شکاری گیرند E
رقص بر شعر تر و ناله نی خوش باشد E
خاصه رقصی که در آن دست نگاری گیرند E
حافظ ابنای زمان را غم مسکینان نیست E
زین میان گر بتوان به که کناری گیرند E
دلا بسوز که سوز تو کارها بکند E
نیاز نیم شبی دفع صد بلا بکند E
عتاب یار پری چهره عاشقانه بکش E
که یک کرشمه تلافی صد جفا بکند E
ز ملک تا ملکوتش حجاب بردارند E
هر آن که خدمت جام جهان نما بکند E
طبیب عشق مسیحادم است و مشفق لیک E
چو درد در تو نبیند که را دوا بکند E
تو با خدای خود انداز کار و دل خوش دار E
که رحم اگر نکند مدعی خدا بکند E
ز بخت خفته ملولم بود که بیداری E
به وقت فاتحه صبح یک دعا بکند E
بسوخت حافظ و بویی به زلف یار نبرد E
مگر دلالت این دولتش صبا بکند E
آن کیست کز روی کرم با ما وفاداری کند E
بر جای بدکاری چو من یک دم نکوکاری کند E
اول به بانگ نای و نی آرد به دل پیغام وی E
وان گه به یک پیمانه می با من وفاداری کند E
دلبر که جان فرسود از او کام دلم نگشود از او E
نومید نتوان بود از او باشد که دلداری کند E
گفتم گره نگشوده‌ام زان طره تا من بوده‌ام E
گفتا منش فرموده‌ام تا با تو طراری کند E
پشمینه پوش تندخو از عشق نشنیده‌است بو E
از مستیش رمزی بگو تا ترک هشیاری کند E
چون من گدای بی‌نشان مشکل بود یاری چنان E
سلطان کجا عیش نهان با رند بازاری کند E
زان طره پرپیچ و خم سهل است اگر بینم ستم E
از بند و زنجیرش چه غم هر کس که عیاری کند E
شد لشکر غم بی عدد از بخت می‌خواهم مدد E
تا فخر دین عبدالصمد باشد که غمخواری کند E
با چشم پرنیرنگ او حافظ مکن آهنگ او E
کان طره شبرنگ او بسیار طراری کند E
در نظربازی ما بی‌خبران حیرانند E
من چنینم که نمودم دگر ایشان دانند E
عاقلان نقطه پرگار وجودند ولی E
عشق داند که در این دایره سرگردانند E
جلوه گاه رخ او دیده من تنها نیست E
ماه و خورشید همین آینه می‌گردانند E
عهد ما با لب شیرین دهنان بست خدا E
ما همه بنده و این قوم خداوندانند E
مفلسانیم و هوای می و مطرب داریم E
آه اگر خرقه پشمین به گرو نستانند E
وصل خورشید به شبپره اعمی نرسد E
که در آن آینه صاحب نظران حیرانند E
لاف عشق و گله از یار زهی لاف دروغ E
عشقبازان چنین مستحق هجرانند E
مگرم چشم سیاه تو بیاموزد کار E
ور نه مستوری و مستی همه کس نتوانند E
گر به نزهتگه ارواح برد بوی تو باد E
عقل و جان گوهر هستی به نثار افشانند E
زاهد ار رندی حافظ نکند فهم چه شد E
دیو بگریزد از آن قوم که قرآن خوانند E
گر شوند آگه از اندیشه ما مغبچگان E
بعد از این خرقه صوفی به گرو نستانند E
بود آیا که در میکده‌ها بگشایند E
گره از کار فروبسته ما بگشایند E
اگر از بهر دل زاهد خودبین بستند E
دل قوی دار که از بهر خدا بگشایند E
به صفای دل رندان صبوحی زدگان E
بس در بسته به مفتاح دعا بگشایند E
نامه تعزیت دختر رز بنویسید E
تا همه مغبچگان زلف دوتا بگشایند E
گیسوی چنگ ببرید به مرگ می ناب E
تا حریفان همه خون از مژه‌ها بگشایند E
در میخانه ببستند خدایا مپسند E
که در خانه تزویر و ریا بگشایند E
حافظ این خرقه که داری تو ببینی فردا E
که چه زنار ز زیرش به دغا بگشایند E
یاد باد آن که نهانت نظری با ما بود E
رقم مهر تو بر چهره ما پیدا بود E
یاد باد آن که چو چشمت به عتابم می‌کشت E
معجز عیسویت در لب شکرخا بود E
یاد باد آن که صبوحی زده در مجلس انس E
جز من و یار نبودیم و خدا با ما بود E
یاد باد آن که رخت شمع طرب می‌افروخت E
وین دل سوخته پروانه ناپروا بود E
یاد باد آن که در آن بزمگه خلق و ادب E
آن که او خنده مستانه زدی صهبا بود E
یاد باد آن که چو یاقوت قدح خنده زدی E
در میان من و لعل تو حکایت‌ها بود E
یاد باد آن که نگارم چو کمر بربستی E
در رکابش مه نو پیک جهان پیما بود E
یاد باد آن که خرابات نشین بودم و مست E
وآنچه در مسجدم امروز کم است آنجا بود E
یاد باد آن که به اصلاح شما می‌شد راست E
نظم هر گوهر ناسفته که حافظ را بود E
تا ز میخانه و می نام و نشان خواهد بود E
سر ما خاک ره پیر مغان خواهد بود E
حلقه پیر مغان از ازلم در گوش است E
بر همانیم که بودیم و همان خواهد بود E
بر سر تربت ما چون گذری همت خواه E
که زیارتگه رندان جهان خواهد بود E
برو ای زاهد خودبین که ز چشم من و تو E
راز این پرده نهان است و نهان خواهد بود E
ترک عاشق کش من مست برون رفت امروز E
تا دگر خون که از دیده روان خواهد بود E
چشمم آن دم که ز شوق تو نهد سر به لحد E
تا دم صبح قیامت نگران خواهد بود E
بخت حافظ گر از این گونه مدد خواهد کرد E
زلف معشوقه به دست دگران خواهد بود E
یاد باد آن که سر کوی توام منزل بود E
دیده را روشنی از خاک درت حاصل بود E
راست چون سوسن و گل از اثر صحبت پاک E
بر زبان بود مرا آن چه تو را در دل بود E
دل چو از پیر خرد نقل معانی می‌کرد E
عشق می‌گفت به شرح آن چه بر او مشکل بود E
آه از آن جور و تطاول که در این دامگه است E
آه از آن سوز و نیازی که در آن محفل بود E
در دلم بود که بی دوست نباشم هرگز E
چه توان کرد که سعی من و دل باطل بود E
دوش بر یاد حریفان به خرابات شدم E
خم می دیدم خون در دل و پا در گل بود E
بس بگشتم که بپرسم سبب درد فراق E
مفتی عقل در این مسئله لایعقل بود E
راستی خاتم فیروزه بواسحاقی E
خوش درخشید ولی دولت مستعجل بود E
دیدی آن قهقهه کبک خرامان حافظ E
که ز سرپنجه شاهین قضا غافل بود E
خستگان را چو طلب باشد و قوت نبود E
گر تو بیداد کنی شرط مروت نبود E
ما جفا از تو ندیدیم و تو خود نپسندی E
آنچه در مذهب ارباب طریقت نبود E
خیره آن دیده که آبش نبرد گریه عشق E
تیره آن دل که در او شمع محبت نبود E
دولت از مرغ همایون طلب و سایه او E
زان که با زاغ و زغن شهپر دولت نبود E
گر مدد خواستم از پیر مغان عیب مکن E
شیخ ما گفت که در صومعه همت نبود E
چون طهارت نبود کعبه و بتخانه یکیست E
نبود خیر در آن خانه که عصمت نبود E
حافظا علم و ادب ورز که در مجلس شاه E
هر که را نیست ادب لایق صحبت نبود E
قتل این خسته به شمشیر تو تقدیر نبود E
ور نه هیچ از دل بی‌رحم تو تقصیر نبود E
من دیوانه چو زلف تو رها می‌کردم E
هیچ لایق‌ترم از حلقه زنجیر نبود E
یا رب این آینه حسن چه جوهر دارد E
که در او آه مرا قوت تأثیر نبود E
سر ز حسرت به در میکده‌ها برکردم E
چون شناسای تو در صومعه یک پیر نبود E
نازنین‌تر ز قدت در چمن ناز نرست E
خوش‌تر از نقش تو در عالم تصویر نبود E
تا مگر همچو صبا باز به کوی تو رسم E
حاصلم دوش به جز ناله شبگیر نبود E
آن کشیدم ز تو ای آتش هجران که چو شمع E
جز فنای خودم از دست تو تدبیر نبود E
آیتی بود عذاب انده حافظ بی تو E
که بر هیچ کسش حاجت تفسیر نبود E
دوش می‌آمد و رخساره برافروخته بود E
تا کجا باز دل غمزده‌ای سوخته بود E
رسم عاشق کشی و شیوه شهرآشوبی E
جامه‌ای بود که بر قامت او دوخته بود E
جان عشاق سپند رخ خود می‌دانست E
و آتش چهره بدین کار برافروخته بود E
گر چه می‌گفت که زارت بکشم می‌دیدم E
که نهانش نظری با من دلسوخته بود E
کفر زلفش ره دین می‌زد و آن سنگین دل E
در پی اش مشعلی از چهره برافروخته بود E
دل بسی خون به کف آورد ولی دیده بریخت E
الله الله که تلف کرد و که اندوخته بود E
یار مفروش به دنیا که بسی سود نکرد E
آن که یوسف به زر ناسره بفروخته بود E
گفت و خوش گفت برو خرقه بسوزان حافظ E
یا رب این قلب شناسی ز که آموخته بود E
گوهر مخزن اسرار همان است که بود E
حقه مهر بدان مهر و نشان است که بود E
عاشقان زمره ارباب امانت باشند E
لاجرم چشم گهربار همان است که بود E
از صبا پرس که ما را همه شب تا دم صبح E
بوی زلف تو همان مونس جان است که بود E
طالب لعل و گهر نیست وگرنه خورشید E
همچنان در عمل معدن و کان است که بود E
کشته غمزه خود را به زیارت دریاب E
زان که بیچاره همان دل‌نگران است که بود E
رنگ خون دل ما را که نهان می‌داری E
همچنان در لب لعل تو عیان است که بود E
زلف هندوی تو گفتم که دگر ره نزند E
سال‌ها رفت و بدان سیرت و سان است که بود E
حافظا بازنما قصه خونابه چشم E
که بر این چشمه همان آب روان است که بود E
دیدم به خواب خوش که به دستم پیاله بود E
تعبیر رفت و کار به دولت حواله بود E
چل سال رنج و غصه کشیدیم و عاقبت E
تدبیر ما به دست شراب دوساله بود E
آن نافه مراد که می‌خواستم ز بخت E
در چین زلف آن بت مشکین کلاله بود E
از دست برده بود خمار غمم سحر E
دولت مساعد آمد و می در پیاله بود E
بر آستان میکده خون می‌خورم مدام E
روزی ما ز خوان قدر این نواله بود E
هر کو نکاشت مهر و ز خوبی گلی نچید E
در رهگذار باد نگهبان لاله بود E
بر طرف گلشنم گذر افتاد وقت صبح E
آن دم که کار مرغ سحر آه و ناله بود E
دیدیم شعر دلکش حافظ به مدح شاه E
یک بیت از این قصیده به از صد رساله بود E
آن شاه تندحمله که خورشید شیرگیر E
پیشش به روز معرکه کمتر غزاله بود E
به کوی میکده یا رب سحر چه مشغله بود E
که جوش شاهد و ساقی و شمع و مشعله بود E
حدیث عشق که از حرف و صوت مستغنیست E
به ناله دف و نی در خروش و ولوله بود E
مباحثی که در آن مجلس جنون می‌رفت E
ورای مدرسه و قال و قیل مسئله بود E
دل از کرشمه ساقی به شکر بود ولی E
ز نامساعدی بختش اندکی گله بود E
قیاس کردم و آن چشم جادوانه مست E
هزار ساحر چون سامریش در گله بود E
بگفتمش به لبم بوسه‌ای حوالت کن E
به خنده گفت کی ات با من این معامله بود E
ز اخترم نظری سعد در ره است که دوش E
میان ماه و رخ یار من مقابله بود E
دهان یار که درمان درد حافظ داشت E
فغان که وقت مروت چه تنگ حوصله بود E
آن یار کز او خانه ما جای پری بود E
سر تا قدمش چون پری از عیب بری بود E
دل گفت فروکش کنم این شهر به بویش E
بیچاره ندانست که یارش سفری بود E
تنها نه ز راز دل من پرده برافتاد E
تا بود فلک شیوه او پرده دری بود E
منظور خردمند من آن ماه که او را E
با حسن ادب شیوه صاحب نظری بود E
از چنگ منش اختر بدمهر به در برد E
آری چه کنم دولت دور قمری بود E
عذری بنه ای دل که تو درویشی و او را E
در مملکت حسن سر تاجوری بود E
اوقات خوش آن بود که با دوست به سر رفت E
باقی همه بی‌حاصلی و بی‌خبری بود E
خوش بود لب آب و گل و سبزه و نسرین E
افسوس که آن گنج روان رهگذری بود E
خود را بکش ای بلبل از این رشک که گل را E
با باد صبا وقت سحر جلوه گری بود E
هر گنج سعادت که خدا داد به حافظ E
از یمن دعای شب و ورد سحری بود E
مسلمانان مرا وقتی دلی بود E
که با وی گفتمی گر مشکلی بود E
به گردابی چو می‌افتادم از غم E
به تدبیرش امید ساحلی بود E
دلی همدرد و یاری مصلحت بین E
که استظهار هر اهل دلی بود E
ز من ضایع شد اندر کوی جانان E
چه دامنگیر یا رب منزلی بود E
هنر بی‌عیب حرمان نیست لیکن E
ز من محروم‌تر کی سائلی بود E
بر این جان پریشان رحمت آرید E
که وقتی کاردانی کاملی بود E
مرا تا عشق تعلیم سخن کرد E
حدیثم نکته هر محفلی بود E
مگو دیگر که حافظ نکته‌دان است E
که ما دیدیم و محکم جاهلی بود E
در ازل هر کو به فیض دولت ارزانی بود E
تا ابد جام مرادش همدم جانی بود E
من همان ساعت که از می خواستم شد توبه کار E
گفتم این شاخ ار دهد باری پشیمانی بود E
خود گرفتم کافکنم سجاده چون سوسن به دوش E
همچو گل بر خرقه رنگ می مسلمانی بود E
بی چراغ جام در خلوت نمی‌یارم نشست E
زان که کنج اهل دل باید که نورانی بود E
همت عالی طلب جام مرصع گو مباش E
رند را آب عنب یاقوت رمانی بود E
گر چه بی‌سامان نماید کار ما سهلش مبین E
کاندر این کشور گدایی رشک سلطانی بود E
نیک نامی خواهی ای دل با بدان صحبت مدار E
خودپسندی جان من برهان نادانی بود E
مجلس انس و بهار و بحث شعر اندر میان E
نستدن جام می از جانان گران جانی بود E
دی عزیزی گفت حافظ می‌خورد پنهان شراب E
ای عزیز من نه عیب آن به که پنهانی بود E
کنون که در چمن آمد گل از عدم به وجود E
بنفشه در قدم او نهاد سر به سجود E
بنوش جام صبوحی به ناله دف و چنگ E
ببوس غبغب ساقی به نغمه نی و عود E
به دور گل منشین بی شراب و شاهد و چنگ E
که همچو روز بقا هفته‌ای بود معدود E
شد از خروج ریاحین چو آسمان روشن E
زمین به اختر میمون و طالع مسعود E
ز دست شاهد نازک عذار عیسی دم E
شراب نوش و رها کن حدیث عاد و ثمود E
جهان چو خلد برین شد به دور سوسن و گل E
ولی چه سود که در وی نه ممکن است خلود E
چو گل سوار شود بر هوا سلیمان وار E
سحر که مرغ درآید به نغمه داوود E
به باغ تازه کن آیین دین زردشتی E
کنون که لاله برافروخت آتش نمرود E
بخواه جام صبوحی به یاد آصف عهد E
وزیر ملک سلیمان عماد دین محمود E
بود که مجلس حافظ به یمن تربیتش E
هر آنچه می‌طلبد جمله باشدش موجود E
از دیده خون دل همه بر روی ما رود E
بر روی ما ز دیده چه گویم چه‌ها رود E
ما در درون سینه هوایی نهفته‌ایم E
بر باد اگر رود دل ما زان هوا رود E
خورشید خاوری کند از رشک جامه چاک E
گر ماه مهرپرور من در قبا رود E
بر خاک راه یار نهادیم روی خویش E
بر روی ما رواست اگر آشنا رود E
سیل است آب دیده و هر کس که بگذرد E
گر خود دلش ز سنگ بود هم ز جا رود E
ما را به آب دیده شب و روز ماجراست E
زان رهگذر که بر سر کویش چرا رود E
حافظ به کوی میکده دایم به صدق دل E
چون صوفیان صومعه دار از صفا رود E
چو دست بر سر زلفش زنم به تاب رود E
ور آشتی طلبم با سر عتاب رود E
چو ماه نو ره بیچارگان نظاره E
زند به گوشه ابرو و در نقاب رود E
شب شراب خرابم کند به بیداری E
وگر به روز شکایت کنم به خواب رود E
طریق عشق پرآشوب و فتنه است ای دل E
بیفتد آن که در این راه با شتاب رود E
گدایی در جانان به سلطنت مفروش E
کسی ز سایه این در به آفتاب رود E
سواد نامه موی سیاه چون طی شد E
بیاض کم نشود گر صد انتخاب رود E
حباب را چو فتد باد نخوت اندر سر E
کلاه داریش اندر سر شراب رود E
حجاب راه تویی حافظ از میان برخیز E
خوشا کسی که در این راه بی‌حجاب رود E
از سر کوی تو هر کو به ملالت برود E
نرود کارش و آخر به خجالت برود E
کاروانی که بود بدرقه‌اش حفظ خدا E
به تجمل بنشیند به جلالت برود E
سالک از نور هدایت ببرد راه به دوست E
که به جایی نرسد گر به ضلالت برود E
کام خود آخر عمر از می و معشوق بگیر E
حیف اوقات که یک سر به بطالت برود E
ای دلیل دل گمگشته خدا را مددی E
که غریب ار نبرد ره به دلالت برود E
حکم مستوری و مستی همه بر خاتمت است E
کس ندانست که آخر به چه حالت برود E
حافظ از چشمه حکمت به کف آور جامی E
بو که از لوح دلت نقش جهالت برود E
هرگزم نقش تو از لوح دل و جان نرود E
هرگز از یاد من آن سرو خرامان نرود E
از دماغ من سرگشته خیال دهنت E
به جفای فلک و غصه دوران نرود E
در ازل بست دلم با سر زلفت پیوند E
تا ابد سر نکشد وز سر پیمان نرود E
هر چه جز بار غمت بر دل مسکین من است E
برود از دل من وز دل من آن نرود E
آن چنان مهر توام در دل و جان جای گرفت E
که اگر سر برود از دل و از جان نرود E
گر رود از پی خوبان دل من معذور است E
درد دارد چه کند کز پی درمان نرود E
هر که خواهد که چو حافظ نشود سرگردان E
دل به خوبان ندهد وز پی ایشان نرود E
خوشا دلی که مدام از پی نظر نرود E
به هر درش که بخوانند بی‌خبر نرود E
طمع در آن لب شیرین نکردنم اولی E
ولی چگونه مگس از پی شکر نرود E
سواد دیده غمدیده‌ام به اشک مشوی E
که نقش خال توام هرگز از نظر نرود E
ز من چو باد صبا بوی خود دریغ مدار E
چرا که بی سر زلف توام به سر نرود E
دلا مباش چنین هرزه گرد و هرجایی E
که هیچ کار ز پیشت بدین هنر نرود E
مکن به چشم حقارت نگاه در من مست E
که آبروی شریعت بدین قدر نرود E
من گدا هوس سروقامتی دارم E
که دست در کمرش جز به سیم و زر نرود E
تو کز مکارم اخلاق عالمی دگری E
وفای عهد من از خاطرت به در نرود E
سیاه نامه‌تر از خود کسی نمی‌بینم E
چگونه چون قلمم دود دل به سر نرود E
به تاج هدهدم از ره مبر که باز سفید E
چو باشه در پی هر صید مختصر نرود E
بیار باده و اول به دست حافظ ده E
به شرط آن که ز مجلس سخن به در نرود E
ساقی حدیث سرو و گل و لاله می‌رود E
وین بحث با ثلاثه غساله می‌رود E
می ده که نوعروس چمن حد حسن یافت E
کار این زمان ز صنعت دلاله می‌رود E
شکرشکن شوند همه طوطیان هند E
زین قند پارسی که به بنگاله می‌رود E
طی مکان ببین و زمان در سلوک شعر E
کاین طفل یک شبه ره یک ساله می‌رود E
آن چشم جادوانه عابدفریب بین E
کش کاروان سحر ز دنباله می‌رود E
از ره مرو به عشوه دنیا که این عجوز E
مکاره می‌نشیند و محتاله می‌رود E
باد بهار می‌وزد از گلستان شاه E
وز ژاله باده در قدح لاله می‌رود E
حافظ ز شوق مجلس سلطان غیاث دین E
غافل مشو که کار تو از ناله می‌رود E
ترسم که اشک در غم ما پرده‌در شود E
وین راز سر به مهر به عالم سمر شود E
گویند سنگ لعل شود در مقام صبر E
آری شود ولیک به خون جگر شود E
خواهم شدن به میکده گریان و دادخواه E
کز دست غم خلاص من آن جا مگر شود E
از هر کرانه تیر دعا کرده‌ام روان E
باشد کز آن میانه یکی کارگر شود E
ای جان حدیث ما بر دلدار بازگو E
لیکن چنان مگو که صبا را خبر شود E
از کیمیای مهر تو زر گشت روی من E
آری به یمن لطف شما خاک زر شود E
در تنگنای حیرتم از نخوت رقیب E
یا رب مباد آن که گدا معتبر شود E
بس نکته غیر حسن بباید که تا کسی E
مقبول طبع مردم صاحب نظر شود E
این سرکشی که کنگره کاخ وصل راست E
سرها بر آستانه او خاک در شود E
حافظ چو نافه سر زلفش به دست توست E
دم درکش ار نه باد صبا را خبر شود E
گر چه بر واعظ شهر این سخن آسان نشود E
تا ریا ورزد و سالوس مسلمان نشود E
رندی آموز و کرم کن که نه چندان هنر است E
حیوانی که ننوشد می و انسان نشود E
گوهر پاک بباید که شود قابل فیض E
ور نه هر سنگ و گلی لؤلؤ و مرجان نشود E
اسم اعظم بکند کار خود ای دل خوش باش E
که به تلبیس و حیل دیو مسلمان نشود E
عشق می‌ورزم و امید که این فن شریف E
چون هنرهای دگر موجب حرمان نشود E
دوش می‌گفت که فردا بدهم کام دلت E
سببی ساز خدایا که پشیمان نشود E
حسن خلقی ز خدا می‌طلبم خوی تو را E
تا دگر خاطر ما از تو پریشان نشود E
ذره را تا نبود همت عالی حافظ E
طالب چشمه خورشید درخشان نشود E
گر من از باغ تو یک میوه بچینم چه شود E
پیش پایی به چراغ تو ببینم چه شود E
یا رب اندر کنف سایه آن سرو بلند E
گر من سوخته یک دم بنشینم چه شود E
آخر ای خاتم جمشید همایون آثار E
گر فتد عکس تو بر نقش نگینم چه شود E
واعظ شهر چو مهر ملک و شحنه گزید E
من اگر مهر نگاری بگزینم چه شود E
عقلم از خانه به در رفت و گر می این است E
دیدم از پیش که در خانه دینم چه شود E
صرف شد عمر گران مایه به معشوقه و می E
تا از آنم چه به پیش آید از اینم چه شود E
خواجه دانست که من عاشقم و هیچ نگفت E
حافظ ار نیز بداند که چنینم چه شود E
بخت از دهان دوست نشانم نمی‌دهد E
دولت خبر ز راز نهانم نمی‌دهد E
از بهر بوسه‌ای ز لبش جان همی‌دهم E
اینم همی‌ستاند و آنم نمی‌دهد E
مردم در این فراق و در آن پرده راه نیست E
یا هست و پرده دار نشانم نمی‌دهد E
زلفش کشید باد صبا چرخ سفله بین E
کان جا مجال بادوزانم نمی‌دهد E
چندان که بر کنار چو پرگار می‌شدم E
دوران چو نقطه ره به میانم نمی‌دهد E
شکر به صبر دست دهد عاقبت ولی E
بدعهدی زمانه زمانم نمی‌دهد E
گفتم روم به خواب و ببینم جمال دوست E
حافظ ز آه و ناله امانم نمی‌دهد E
اگر به باده مشکین دلم کشد شاید E
که بوی خیر ز زهد ریا نمی‌آید E
جهانیان همه گر منع من کنند از عشق E
من آن کنم که خداوندگار فرماید E
طمع ز فیض کرامت مبر که خلق کریم E
گنه ببخشد و بر عاشقان ببخشاید E
مقیم حلقه ذکر است دل بدان امید E
که حلقه‌ای ز سر زلف یار بگشاید E
تو را که حسن خداداده هست و حجله بخت E
چه حاجت است که مشاطه‌ات بیاراید E
چمن خوش است و هوا دلکش است و می بی‌غش E
کنون به جز دل خوش هیچ در نمی‌باید E
جمیله‌ایست عروس جهان ولی هش دار E
که این مخدره در عقد کس نمی‌آید E
به لابه گفتمش ای ماه رخ چه باشد اگر E
به یک شکر ز تو دلخسته‌ای بیاساید E
به خنده گفت که حافظ خدای را مپسند E
که بوسه تو رخ ماه را بیالاید E
گفتم غم تو دارم گفتا غمت سر آید E
گفتم که ماه من شو گفتا اگر برآید E
گفتم ز مهرورزان رسم وفا بیاموز E
گفتا ز خوبرویان این کار کمتر آید E
گفتم که بر خیالت راه نظر ببندم E
گفتا که شب رو است او از راه دیگر آید E
گفتم که بوی زلفت گمراه عالمم کرد E
گفتا اگر بدانی هم اوت رهبر آید E
گفتم خوشا هوایی کز باد صبح خیزد E
گفتا خنک نسیمی کز کوی دلبر آید E
گفتم که نوش لعلت ما را به آرزو کشت E
گفتا تو بندگی کن کو بنده پرور آید E
گفتم دل رحیمت کی عزم صلح دارد E
گفتا مگوی با کس تا وقت آن درآید E
گفتم زمان عشرت دیدی که چون سر آمد E
گفتا خموش حافظ کاین غصه هم سر آید E
بر سر آنم که گر ز دست برآید E
دست به کاری زنم که غصه سر آید E
خلوت دل نیست جای صحبت اضداد E
دیو چو بیرون رود فرشته درآید E
صحبت حکام ظلمت شب یلداست E
نور ز خورشید جوی بو که برآید E
بر در ارباب بی‌مروت دنیا E
چند نشینی که خواجه کی به درآید E
ترک گدایی مکن که گنج بیابی E
از نظر ره روی که در گذر آید E
صالح و طالح متاع خویش نمودند E
تا که قبول افتد و که در نظر آید E
بلبل عاشق تو عمر خواه که آخر E
باغ شود سبز و شاخ گل به بر آید E
غفلت حافظ در این سراچه عجب نیست E
هر که به میخانه رفت بی‌خبر آید E
دست از طلب ندارم تا کام من برآید E
یا تن رسد به جانان یا جان ز تن برآید E
بگشای تربتم را بعد از وفات و بنگر E
کز آتش درونم دود از کفن برآید E
بنمای رخ که خلقی واله شوند و حیران E
بگشای لب که فریاد از مرد و زن برآید E
جان بر لب است و حسرت در دل که از لبانش E
نگرفته هیچ کامی جان از بدن برآید E
از حسرت دهانش آمد به تنگ جانم E
خود کام تنگدستان کی زان دهن برآید E
گویند ذکر خیرش در خیل عشقبازان E
هر جا که نام حافظ در انجمن برآید E
اگر آن طایر قدسی ز درم بازآید E
عمر بگذشته به پیرانه سرم بازآید E
دارم امید بر این اشک چو باران که دگر E
برق دولت که برفت از نظرم بازآید E
آن که تاج سر من خاک کف پایش بود E
از خدا می‌طلبم تا به سرم بازآید E
خواهم اندر عقبش رفت به یاران عزیز E
شخصم ار بازنیاید خبرم بازآید E
گر نثار قدم یار گرامی نکنم E
گوهر جان به چه کار دگرم بازآید E
کوس نودولتی از بام سعادت بزنم E
گر ببینم که مه نوسفرم بازآید E
مانعش غلغل چنگ است و شکرخواب صبوح E
ور نه گر بشنود آه سحرم بازآید E
آرزومند رخ شاه چو ماهم حافظ E
همتی تا به سلامت ز درم بازآید E
جهان بر ابروی عید از هلال وسمه کشید E
هلال عید در ابروی یار باید دید E
شکسته گشت چو پشت هلال قامت من E
کمان ابروی یارم چو وسمه بازکشید E
مگر نسیم خطت صبح در چمن بگذشت E
که گل به بوی تو بر تن چو صبح جامه درید E
نبود چنگ و رباب و نبید و عود که بود E
گل وجود من آغشته گلاب و نبید E
بیا که با تو بگویم غم ملالت دل E
چرا که بی تو ندارم مجال گفت و شنید E
بهای وصل تو گر جان بود خریدارم E
که جنس خوب مبصر به هر چه دید خرید E
چو ماه روی تو در شام زلف می‌دیدم E
شبم به روی تو روشن چو روز می‌گردید E
به لب رسید مرا جان و برنیامد کام E
به سر رسید امید و طلب به سر نرسید E
ز شوق روی تو حافظ نوشت حرفی چند E
بخوان ز نظمش و در گوش کن چو مروارید E
رسید مژده که آمد بهار و سبزه دمید E
وظیفه گر برسد مصرفش گل است و نبید E
صفیر مرغ برآمد بط شراب کجاست E
فغان فتاد به بلبل نقاب گل که کشید E
ز میوه‌های بهشتی چه ذوق دریابد E
هر آن که سیب زنخدان شاهدی نگزید E
مکن ز غصه شکایت که در طریق طلب E
به راحتی نرسید آن که زحمتی نکشید E
ز روی ساقی مه وش گلی بچین امروز E
که گرد عارض بستان خط بنفشه دمید E
چنان کرشمه ساقی دلم ز دست ببرد E
که با کسی دگرم نیست برگ گفت و شنید E
من این مرقع رنگین چو گل بخواهم سوخت E
که پیر باده فروشش به جرعه‌ای نخرید E
بهار می‌گذرد دادگسترا دریاب E
که رفت موسم و حافظ هنوز می نچشید E
ابر آذاری برآمد باد نوروزی وزید E
وجه می می‌خواهم و مطرب که می‌گوید رسید E
شاهدان در جلوه و من شرمسار کیسه‌ام E
بار عشق و مفلسی صعب است می‌باید کشید E
قحط جود است آبروی خود نمی‌باید فروخت E
باده و گل از بهای خرقه می‌باید خرید E
گوییا خواهد گشود از دولتم کاری که دوش E
من همی‌کردم دعا و صبح صادق می‌دمید E
با لبی و صد هزاران خنده آمد گل به باغ E
از کریمی گوییا در گوشه‌ای بویی شنید E
دامنی گر چاک شد در عالم رندی چه باک E
جامه‌ای در نیک نامی نیز می‌باید درید E
این لطایف کز لب لعل تو من گفتم که گفت E
وین تطاول کز سر زلف تو من دیدم که دید E
عدل سلطان گر نپرسد حال مظلومان عشق E
گوشه گیران را ز آسایش طمع باید برید E
تیر عاشق کش ندانم بر دل حافظ که زد E
این قدر دانم که از شعر ترش خون می‌چکید E
شب وصل است و طی شد نامه هجر E
سلام فیه حتی مطلع الفجر E
دلا در عاشقی ثابت قدم باش E
که در این ره نباشد کار بی اجر E
من از رندی نخواهم کرد توبه E
و لو آذیتنی بالهجر و الحجر E
برآی ای صبح روشن دل خدا را E
که بس تاریک می‌بینم شب هجر E
دلم رفت و ندیدم روی دلدار E
فغان از این تطاول آه از این زجر E
وفا خواهی جفاکش باش حافظ E
فان الربح و الخسران فی التجر E
گر بود عمر به میخانه رسم بار دگر E
بجز از خدمت رندان نکنم کار دگر E
خرم آن روز که با دیده گریان بروم E
تا زنم آب در میکده یک بار دگر E
معرفت نیست در این قوم خدا را سببی E
تا برم گوهر خود را به خریدار دگر E
یار اگر رفت و حق صحبت دیرین نشناخت E
حاش لله که روم من ز پی یار دگر E
گر مساعد شودم دایره چرخ کبود E
هم به دست آورمش باز به پرگار دگر E
عافیت می‌طلبد خاطرم ار بگذارند E
غمزه شوخش و آن طرهٔ طرار دگر E
راز سربسته ما بین که به دستان گفتند E
هر زمان با دف و نی بر سر بازار دگر E
هر دم از درد بنالم که فلک هر ساعت E
کندم قصد دل ریش به آزار دگر E
بازگویم نه در این واقعه حافظ تنهاست E
غرقه گشتند در این بادیه بسیار دگر E
روی بنما و مرا گو که ز جان دل برگیر E
پیش شمع آتش پروانه به جان گو درگیر E
در لب تشنه ما بین و مدار آب دریغ E
بر سر کشته خویش آی و ز خاکش برگیر E
ترک درویش مگیر ار نبود سیم و زرش E
در غمت سیم شمار اشک و رخش را زر گیر E
چنگ بنواز و بساز ار نبود عود چه باک E
آتشم عشق و دلم عود و تنم مجمر گیر E
در سماع آی و ز سر خرقه برانداز و برقص E
ور نه با گوشه رو و خرقه ما در سر گیر E
صوف برکش ز سر و باده صافی درکش E
سیم در باز و به زر سیمبری در بر گیر E
دوست گو یار شو و هر دو جهان دشمن باش E
بخت گو پشت مکن روی زمین لشکر گیر E
میل رفتن مکن ای دوست دمی با ما باش E
بر لب جوی طرب جوی و به کف ساغر گیر E
رفته گیر از برم و زآتش و آب دل و چشم E
گونه‌ام زرد و لبم خشک و کنارم تر گیر E
حافظ آراسته کن بزم و بگو واعظ را E
که ببین مجلسم و ترک سر منبر گیر E
منم که دیده به دیدار دوست کردم باز E
چه شکر گویمت ای کارساز بنده نواز E
نیازمند بلا گو رخ از غبار مشوی E
که کیمیای مراد است خاک کوی نیاز E
ز مشکلات طریقت عنان متاب ای دل E
که مرد راه نیندیشد از نشیب و فراز E
طهارت ار نه به خون جگر کند عاشق E
به قول مفتی عشقش درست نیست نماز E
در این مقام مجازی به جز پیاله مگیر E
در این سراچه بازیچه غیر عشق مباز E
به نیم بوسه دعایی بخر ز اهل دلی E
که کید دشمنت از جان و جسم دارد باز E
فکند زمزمه عشق در حجاز و عراق E
نوای بانگ غزلهای حافظ از شیراز E
درآ که در دل خسته توان درآید باز E
بیا که در تن مرده روان درآید باز E
بیا که فرقت تو چشم من چنان در بست E
که فتح باب وصالت مگر گشاید باز E
غمی که چون سپه زنگ ملک دل بگرفت E
ز خیل شادی روم رخت زداید باز E
به پیش آینه دل هر آن چه می‌دارم E
بجز خیال جمالت نمی‌نماید باز E
بدان مثل که شب آبستن است روز از تو E
ستاره می‌شمرم تا که شب چه زاید باز E
بیا که بلبل مطبوع خاطر حافظ E
به بوی گلبن وصل تو می‌سراید باز E
بیا و کشتی ما در شط شراب انداز E
خروش و ولوله در جان شیخ و شاب انداز E
مرا به کشتی باده درافکن ای ساقی E
که گفته‌اند نکویی کن و در آب انداز E
ز کوی میکده برگشته‌ام ز راه خطا E
مرا دگر ز کرم با ره صواب انداز E
بیار زان می گلرنگ مشک بو جامی E
شرار رشک و حسد در دل گلاب انداز E
اگر چه مست و خرابم تو نیز لطفی کن E
نظر بر این دل سرگشته خراب انداز E
به نیمشب اگرت آفتاب می‌باید E
ز روی دختر گلچهر رز نقاب انداز E
مهل که روز وفاتم به خاک بسپارند E
مرا به میکده بر در خم شراب انداز E
ز جور چرخ چو حافظ به جان رسید دلت E
به سوی دیو محن ناوک شهاب انداز E
خیز و در کاسه زر آب طربناک انداز E
پیشتر زان که شود کاسه سر خاک انداز E
عاقبت منزل ما وادی خاموشان است E
حالیا غلغله در گنبد افلاک انداز E
چشم آلوده نظر از رخ جانان دور است E
بر رخ او نظر از آینه پاک انداز E
به سر سبز تو ای سرو که گر خاک شوم E
ناز از سر بنه و سایه بر این خاک انداز E
دل ما را که ز مار سر زلف تو بخست E
از لب خود به شفاخانه تریاک انداز E
ملک این مزرعه دانی که ثباتی ندهد E
آتشی از جگر جام در املاک انداز E
غسل در اشک زدم کاهل طریقت گویند E
پاک شو اول و پس دیده بر آن پاک انداز E
یا رب آن زاهد خودبین که به جز عیب ندید E
دود آهیش در آیینه ادراک انداز E
چون گل از نکهت او جامه قبا کن حافظ E
وین قبا در ره آن قامت چالاک انداز E
گلعذاری ز گلستان جهان ما را بس E
زین چمن سایه آن سرو روان ما را بس E
من و همصحبتی اهل ریا دورم باد E
از گرانان جهان رطل گران ما را بس E
قصر فردوس به پاداش عمل می‌بخشند E
ما که رندیم و گدا دیر مغان ما را بس E
بنشین بر لب جوی و گذر عمر ببین E
کاین اشارت ز جهان گذران ما را بس E
نقد بازار جهان بنگر و آزار جهان E
گر شما را نه بس این سود و زیان ما را بس E
یار با ماست چه حاجت که زیادت طلبیم E
دولت صحبت آن مونس جان ما را بس E
از در خویش خدا را به بهشتم مفرست E
که سر کوی تو از کون و مکان ما را بس E
حافظ از مشرب قسمت گله ناانصافیست E
طبع چون آب و غزل‌های روان ما را بس E
فکر بلبل همه آن است که گل شد یارش E
گل در اندیشه که چون عشوه کند در کارش E
دلربایی همه آن نیست که عاشق بکشند E
خواجه آن است که باشد غم خدمتگارش E
جای آن است که خون موج زند در دل لعل E
زین تغابن که خزف می‌شکند بازارش E
بلبل از فیض گل آموخت سخن ور نه نبود E
این همه قول و غزل تعبیه در منقارش E
ای که در کوچه معشوقه ما می‌گذری E
بر حذر باش که سر می‌شکند دیوارش E
آن سفرکرده که صد قافله دل همره اوست E
هر کجا هست خدایا به سلامت دارش E
صحبت عافیتت گر چه خوش افتاد ای دل E
جانب عشق عزیز است فرومگذارش E
صوفی سرخوش از این دست که کج کرد کلاه E
به دو جام دگر آشفته شود دستارش E
دل حافظ که به دیدار تو خوگر شده بود E
نازپرورد وصال است مجو آزارش E
شراب تلخ می‌خواهم که مردافکن بود زورش E
که تا یک دم بیاسایم ز دنیا و شر و شورش E
سماط دهر دون پرور ندارد شهد آسایش E
مذاق حرص و آز ای دل بشو از تلخ و از شورش E
بیاور می که نتوان شد ز مکر آسمان ایمن E
به لعب زهره چنگی و مریخ سلحشورش E
کمند صید بهرامی بیفکن جام جم بردار E
که من پیمودم این صحرا نه بهرام است و نه گورش E
بیا تا در می صافیت راز دهر بنمایم E
به شرط آن که ننمایی به کج طبعان دل کورش E
نظر کردن به درویشان منافی بزرگی نیست E
سلیمان با چنان حشمت نظرها بود با مورش E
کمان ابروی جانان نمی‌پیچد سر از حافظ E
ولیکن خنده می‌آید بدین بازوی بی زورش E
خوشا شیراز و وضع بی‌مثالش E
خداوندا نگه دار از زوالش E
ز رکن آباد ما صد لوحش الله E
که عمر خضر می‌بخشد زلالش E
میان جعفرآباد و مصلا E
عبیرآمیز می‌آید شمالش E
به شیراز آی و فیض روح قدسی E
بجوی از مردم صاحب کمالش E
که نام قند مصری برد آنجا E
که شیرینان ندادند انفعالش E
صبا زان لولی شنگول سرمست E
چه داری آگهی چون است حالش E
گر آن شیرین پسر خونم بریزد E
دلا چون شیر مادر کن حلالش E
مکن از خواب بیدارم خدا را E
که دارم خلوتی خوش با خیالش E
چرا حافظ چو می‌ترسیدی از هجر E
نکردی شکر ایام وصالش E
هاتفی از گوشه میخانه دوش E
گفت ببخشند گنه می بنوش E
لطف الهی بکند کار خویش E
مژده رحمت برساند سروش E
این خرد خام به میخانه بر E
تا می لعل آوردش خون به جوش E
گر چه وصالش نه به کوشش دهند E
هر قدر ای دل که توانی بکوش E
لطف خدا بیشتر از جرم ماست E
نکته سربسته چه دانی خموش E
گوش من و حلقه گیسوی یار E
روی من و خاک در می فروش E
رندی حافظ نه گناهیست صعب E
با کرم پادشه عیب پوش E
داور دین شاه شجاع آن که کرد E
روح قدس حلقه امرش به گوش E
ای ملک العرش مرادش بده E
و از خطر چشم بدش دار گوش E
در عهد پادشاه خطابخش جرم پوش E
حافظ قرابه کش شد و مفتی پیاله نوش E
صوفی ز کنج صومعه با پای خم نشست E
تا دید محتسب که سبو می‌کشد به دوش E
احوال شیخ و قاضی و شرب الیهودشان E
کردم سؤال صبحدم از پیر می فروش E
گفتا نه گفتنیست سخن گر چه محرمی E
درکش زبان و پرده نگه دار و می بنوش E
ساقی بهار می‌رسد و وجه می نماند E
فکری بکن که خون دل آمد ز غم به جوش E
عشق است و مفلسی و جوانی و نوبهار E
عذرم پذیر و جرم به ذیل کرم بپوش E
تا چند همچو شمع زبان آوری کنی E
پروانه مراد رسید ای محب خموش E
ای پادشاه صورت و معنی که مثل تو E
نادیده هیچ دیده و نشنیده هیچ گوش E
چندان بمان که خرقه ازرق کند قبول E
بخت جوانت از فلک پیر ژنده پوش E
دوش با من گفت پنهان کاردانی تیزهوش E
وز شما پنهان نشاید کرد سر می فروش E
گفت آسان گیر بر خود کارها کز روی طبع E
سخت می‌گردد جهان بر مردمان سخت‌کوش E
وان گهم در داد جامی کز فروغش بر فلک E
زهره در رقص آمد و بربط زنان می‌گفت نوش E
با دل خونین لب خندان بیاور همچو جام E
نی گرت زخمی رسد آیی چو چنگ اندر خروش E
تا نگردی آشنا زین پرده رمزی نشنوی E
گوش نامحرم نباشد جای پیغام سروش E
گوش کن پند ای پسر وز بهر دنیا غم مخور E
گفتمت چون در حدیثی گر توانی داشت هوش E
در حریم عشق نتوان زد دم از گفت و شنید E
زان که آنجا جمله اعضا چشم باید بود و گوش E
بر بساط نکته دانان خودفروشی شرط نیست E
یا سخن دانسته گو ای مرد عاقل یا خموش E
ساقیا می ده که رندی‌های حافظ فهم کرد E
آصف صاحب قران جرم بخش عیب پوش E
کنار آب و پای بید و طبع شعر و یاری خوش E
معاشر دلبری شیرین و ساقی گلعذاری خوش E
الا ای دولتی طالع که قدر وقت می‌دانی E
گوارا بادت این عشرت که داری روزگاری خوش E
هر آن کس را که در خاطر ز عشق دلبری باریست E
سپندی گو بر آتش نه که دارد کار و باری خوش E
عروس طبع را زیور ز فکر بکر می‌بندم E
بود کز دست ایامم به دست افتد نگاری خوش E
شب صحبت غنیمت دان و داد خوشدلی بستان E
که مهتابی دل افروز است و طرف لاله زاری خوش E
میی در کاسه چشم است ساقی را بنامیزد E
که مستی می‌کند با عقل و می‌بخشد خماری خوش E
به غفلت عمر شد حافظ بیا با ما به میخانه E
که شنگولان خوش باشت بیاموزند کاری خوش E
مجمع خوبی و لطف است عذار چو مهش E
لیکنش مهر و وفا نیست خدایا بدهش E
دلبرم شاهد و طفل است و به بازی روزی E
بکشد زارم و در شرع نباشد گنهش E
من همان به که از او نیک نگه دارم دل E
که بد و نیک ندیده‌ست و ندارد نگهش E
بوی شیر از لب همچون شکرش می‌آید E
گر چه خون می‌چکد از شیوه چشم سیهش E
چارده ساله بتی چابک شیرین دارم E
که به جان حلقه به گوش است مه چاردهش E
از پی آن گل نورسته دل ما یا رب E
خود کجا شد که ندیدیم در این چند گهش E
یار دلدار من ار قلب بدین سان شکند E
ببرد زود به جانداری خود پادشهش E
جان به شکرانه کنم صرف گر آن دانه در E
صدف سینه حافظ بود آرامگهش E
دلم رمیده شد و غافلم من درویش E
که آن شکاری سرگشته را چه آمد پیش E
چو بید بر سر ایمان خویش می‌لرزم E
که دل به دست کمان ابروییست کافرکیش E
خیال حوصله بحر می‌پزد هیهات E
چه‌هاست در سر این قطره محال اندیش E
بنازم آن مژه شوخ عافیت کش را E
که موج می‌زندش آب نوش بر سر نیش E
ز آستین طبیبان هزار خون بچکد E
گرم به تجربه دستی نهند بر دل ریش E
به کوی میکده گریان و سرفکنده روم E
چرا که شرم همی‌آیدم ز حاصل خویش E
نه عمر خضر بماند نه ملک اسکندر E
نزاع بر سر دنیی دون مکن درویش E
بدان کمر نرسد دست هر گدا حافظ E
خزانه‌ای به کف آور ز گنج قارون بیش E
ما آزموده‌ایم در این شهر بخت خویش E
بیرون کشید باید از این ورطه رخت خویش E
از بس که دست می‌گزم و آه می‌کشم E
آتش زدم چو گل به تن لخت لخت خویش E
دوشم ز بلبلی چه خوش آمد که می‌سرود E
گل گوش پهن کرده ز شاخ درخت خویش E
کای دل تو شاد باش که آن یار تندخو E
بسیار تندروی نشیند ز بخت خویش E
خواهی که سخت و سست جهان بر تو بگذرد E
بگذر ز عهد سست و سخن‌های سخت خویش E
وقت است کز فراق تو وز سوز اندرون E
آتش درافکنم به همه رخت و پخت خویش E
ای حافظ ار مراد میسر شدی مدام E
جمشید نیز دور نماندی ز تخت خویش E
قسم به حشمت و جاه و جلال شاه شجاع E
که نیست با کسم از بهر مال و جاه نزاع E
شراب خانگیم بس می مغانه بیار E
حریف باده رسید ای رفیق توبه وداع E
خدای را به می‌ام شست و شوی خرقه کنید E
که من نمی‌شنوم بوی خیر از این اوضاع E
ببین که رقص کنان می‌رود به ناله چنگ E
کسی که رخصه نفرمودی استماع سماع E
به عاشقان نظری کن به شکر این نعمت E
که من غلام مطیعم تو پادشاه مطاع E
به فیض جرعه جام تو تشنه‌ایم ولی E
نمی‌کنیم دلیری نمی‌دهیم صداع E
جبین و چهره حافظ خدا جدا مکناد E
ز خاک بارگه کبریای شاه شجاع E
بامدادان که ز خلوتگه کاخ ابداع E
شمع خاور فکند بر همه اطراف شعاع E
برکشد آینه از جیب افق چرخ و در آن E
بنماید رخ گیتی به هزاران انواع E
در زوایای طربخانه جمشید فلک E
ارغنون ساز کند زهره به آهنگ سماع E
چنگ در غلغله آید که کجا شد منکر E
جام در قهقهه آید که کجا شد مناع E
وضع دوران بنگر ساغر عشرت بر گیر E
که به هر حالتی این است بهین اوضاع E
طره شاهد دنیی همه بند است و فریب E
عارفان بر سر این رشته نجویند نزاع E
عمر خسرو طلب ار نفع جهان می‌خواهی E
که وجودیست عطابخش کریم نفاع E
مظهر لطف ازل روشنی چشم امل E
جامع علم و عمل جان جهان شاه شجاع E
در وفای عشق تو مشهور خوبانم چو شمع E
شب نشین کوی سربازان و رندانم چو شمع E
روز و شب خوابم نمی‌آید به چشم غم پرست E
بس که در بیماری هجر تو گریانم چو شمع E
رشته صبرم به مقراض غمت ببریده شد E
همچنان در آتش مهر تو سوزانم چو شمع E
گر کمیت اشک گلگونم نبودی گرم رو E
کی شدی روشن به گیتی راز پنهانم چو شمع E
در میان آب و آتش همچنان سرگرم توست E
این دل زار نزار اشک بارانم چو شمع E
در شب هجران مرا پروانه وصلی فرست E
ور نه از دردت جهانی را بسوزانم چو شمع E
بی جمال عالم آرای تو روزم چون شب است E
با کمال عشق تو در عین نقصانم چو شمع E
کوه صبرم نرم شد چون موم در دست غمت E
تا در آب و آتش عشقت گدازانم چو شمع E
همچو صبحم یک نفس باقیست با دیدار تو E
چهره بنما دلبرا تا جان برافشانم چو شمع E
سرفرازم کن شبی از وصل خود ای نازنین E
تا منور گردد از دیدارت ایوانم چو شمع E
آتش مهر تو را حافظ عجب در سر گرفت E
آتش دل کی به آب دیده بنشانم چو شمع E
سحر به بوی گلستان دمی شدم در باغ E
که تا چو بلبل بیدل کنم علاج دماغ E
به جلوه گل سوری نگاه می‌کردم E
که بود در شب تیره به روشنی چو چراغ E
چنان به حسن و جوانی خویشتن مغرور E
که داشت از دل بلبل هزار گونه فراغ E
گشاده نرگس رعنا ز حسرت آب از چشم E
نهاده لاله ز سودا به جان و دل صد داغ E
زبان کشیده چو تیغی به سرزنش سوسن E
دهان گشاده شقایق چو مردم ایغاغ E
یکی چو باده پرستان صراحی اندر دست E
یکی چو ساقی مستان به کف گرفته ایاغ E
نشاط و عیش و جوانی چو گل غنیمت دان E
که حافظا نبود بر رسول غیر بلاغ E
زبان خامه ندارد سر بیان فراق E
وگرنه شرح دهم با تو داستان فراق E
دریغ مدت عمرم که بر امید وصال E
به سر رسید و نیامد به سر زمان فراق E
سری که بر سر گردون به فخر می‌سودم E
به راستان که نهادم بر آستان فراق E
چگونه باز کنم بال در هوای وصال E
که ریخت مرغ دلم پر در آشیان فراق E
کنون چه چاره که در بحر غم به گردابی E
فتاد زورق صبرم ز بادبان فراق E
بسی نماند که کشتی عمر غرقه شود E
ز موج شوق تو در بحر بی‌کران فراق E
اگر به دست من افتد فراق را بکشم E
که روز هجر سیه باد و خان و مان فراق E
رفیق خیل خیالیم و همنشین شکیب E
قرین آتش هجران و هم قران فراق E
چگونه دعوی وصلت کنم به جان که شده‌ست E
تنم وکیل قضا و دلم ضمان فراق E
ز سوز شوق دلم شد کباب دور از یار E
مدام خون جگر می‌خورم ز خوان فراق E
فلک چو دید سرم را اسیر چنبر عشق E
ببست گردن صبرم به ریسمان فراق E
به پای شوق گر این ره به سر شدی حافظ E
به دست هجر ندادی کسی عنان فراق E
مقام امن و می بی‌غش و رفیق شفیق E
گرت مدام میسر شود زهی توفیق E
جهان و کار جهان جمله هیچ بر هیچ است E
هزار بار من این نکته کرده‌ام تحقیق E
دریغ و درد که تا این زمان ندانستم E
که کیمیای سعادت رفیق بود رفیق E
به مأمنی رو و فرصت شمر غنیمت وقت E
که در کمینگه عمرند قاطعان طریق E
بیا که توبه ز لعل نگار و خنده جام E
حکایتیست که عقلش نمی‌کند تصدیق E
اگر چه موی میانت به چون منی نرسد E
خوش است خاطرم از فکر این خیال دقیق E
حلاوتی که تو را در چه زنخدان است E
به کنه آن نرسد صد هزار فکر عمیق E
اگر به رنگ عقیقی شد اشک من چه عجب E
که مهر خاتم لعل تو هست همچو عقیق E
به خنده گفت که حافظ غلام طبع توام E
ببین که تا به چه حدم همی‌کند تحمیق E
اگر شراب خوری جرعه‌ای فشان بر خاک E
از آن گناه که نفعی رسد به غیر چه باک E
برو به هر چه تو داری بخور دریغ مخور E
که بی‌دریغ زند روزگار تیغ هلاک E
به خاک پای تو ای سرو نازپرور من E
که روز واقعه پا وا مگیرم از سر خاک E
چه دوزخی چه بهشتی چه آدمی چه پری E
به مذهب همه کفر طریقت است امساک E
مهندس فلکی راه دیر شش جهتی E
چنان ببست که ره نیست زیر دیر مغاک E
فریب دختر رز طرفه می‌زند ره عقل E
مباد تا به قیامت خراب طارم تاک E
به راه میکده حافظ خوش از جهان رفتی E
دعای اهل دلت باد مونس دل پاک E
هزار دشمنم ار می‌کنند قصد هلاک E
گرم تو دوستی از دشمنان ندارم باک E
مرا امید وصال تو زنده می‌دارد E
و گر نه هر دمم از هجر توست بیم هلاک E
نفس نفس اگر از باد نشنوم بویش E
زمان زمان چو گل از غم کنم گریبان چاک E
رود به خواب دو چشم از خیال تو هیهات E
بود صبور دل اندر فراق تو حاشاک E
اگر تو زخم زنی به که دیگری مرهم E
و گر تو زهر دهی به که دیگری تریاک E
بضرب سیفک قتلی حیاتنا ابدا E
لأن روحی قد طاب ان یکون فداک E
عنان مپیچ که گر می‌زنی به شمشیرم E
سپر کنم سر و دستت ندارم از فتراک E
تو را چنان که تویی هر نظر کجا بیند E
به قدر دانش خود هر کسی کند ادراک E
به چشم خلق عزیز جهان شود حافظ E
که بر در تو نهد روی مسکنت بر خاک E
ای دل ریش مرا با لب تو حق نمک E
حق نگه دار که من می‌روم الله معک E
تویی آن گوهر پاکیزه که در عالم قدس E
ذکر خیر تو بود حاصل تسبیح ملک E
در خلوص منت ار هست شکی تجربه کن E
کس عیار زر خالص نشناسد چو محک E
گفته بودی که شوم مست و دو بوست بدهم E
وعده از حد بشد و ما نه دو دیدیم و نه یک E
بگشا پسته خندان و شکرریزی کن E
خلق را از دهن خویش مینداز به شک E
چرخ برهم زنم ار غیر مرادم گردد E
من نه آنم که زبونی کشم از چرخ فلک E
چون بر حافظ خویشش نگذاری باری E
ای رقیب از بر او یک دو قدم دورترک E
شَمَمتُ روحَ وِدادٍ و شِمتُ برقَ وصال E
بیا که بوی تو را میرم ای نسیم شمال E
اَحادیاً بجمالِ الحبیبِ قِف وانزِل E
که نیست صبر جمیلم ز اشتیاق جمال E
حکایت شب هجران فروگذاشته به E
به شکر آن که برافکند پرده روز وصال E
بیا که پردهٔ گلریز هفت خانه چشم E
کشیده‌ایم به تحریر کارگاه خیال E
چو یار بر سر صلح است و عذر می‌طلبد E
توان گذشت ز جور رقیب در همه حال E
به جز خیال دهان تو نیست در دل تنگ E
که کس مباد چو من در پی خیال محال E
قتیل عشق تو شد حافظ غریب ولی E
به خاک ما گذری کن که خون مات حلال E
دارای جهان نصرت دین خسرو کامل E
یحیی بن مظفر ملک عالم عادل E
ای درگه اسلام پناه تو گشاده E
بر روی زمین روزنه جان و در دل E
تعظیم تو بر جان و خرد واجب و لازم E
انعام تو بر کون و مکان فایض و شامل E
روز ازل از کلک تو یک قطره سیاهی E
بر روی مه افتاد که شد حل مسائل E
خورشید چو آن خال سیه دید به دل گفت E
ای کاج که من بودمی آن هندوی مقبل E
شاها فلک از بزم تو در رقص و سماع است E
دست طرب از دامن این زمزمه مگسل E
می نوش و جهان بخش که از زلف کمندت E
شد گردن بدخواه گرفتار سلاسل E
دور فلکی یک سره بر منهج عدل است E
خوش باش که ظالم نبرد راه به منزل E
حافظ قلم شاه جهان مقسم رزق است E
از بهر معیشت مکن اندیشه باطل E
به وقت گل شدم از توبهٔ شراب خجل E
که کس مباد ز کردار ناصواب خجل E
صلاح ما همه دام ره است و من زین بحث E
نیم ز شاهد و ساقی به هیچ باب خجل E
بود که یار نرنجد ز ما به خلق کریم E
که از سؤال ملولیم و از جواب خجل E
ز خون که رفت شب دوش از سراچهٔ چشم E
شدیم در نظر رهروان خواب خجل E
رواست نرگس مست ار فکند سر در پیش E
که شد ز شیوهٔ آن چشم پر عتاب خجل E
تویی که خوبتری ز آفتاب و شکر خدا E
که نیستم ز تو در روی آفتاب خجل E
حجاب ظلمت از آن بست آب خضر که گشت E
ز شعر حافظ و آن طبع همچو آب خجل E
اگر به کوی تو باشد مرا مجال وصول E
رسد به دولت وصل تو کار من به اصول E
قرار برده ز من آن دو نرگس رعنا E
فراغ برده ز من آن دو جادوی مکحول E
چو بر در تو من بینوای بی زر و زور E
به هیچ باب ندارم ره خروج و دخول E
کجا روم چه کنم چاره از کجا جویم E
که گشته‌ام ز غم و جور روزگار ملول E
من شکستهٔ بدحال زندگی یابم E
در آن زمان که به تیغ غمت شوم مقتول E
خرابتر ز دل من غم تو جای نیافت E
که ساخت در دل تنگم قرارگاه نزول E
دل از جواهر مهرت چو صیقلی دارد E
بود ز زنگ حوادث هر آینه مصقول E
چه جرم کرده‌ام ای جان و دل به حضرت تو E
که طاعت من بیدل نمی‌شود مقبول E
به درد عشق بساز و خموش کن حافظ E
رموز عشق مکن فاش پیش اهل عقول E
هر نکته‌ای که گفتم در وصف آن شمایل E
هر کو شنید گفتا للهِ دَرُّ قائل E
تحصیل عشق و رندی آسان نمود اول E
آخر بسوخت جانم در کسب این فضایل E
حلاج بر سر دار این نکته خوش سراید E
از شافعی نپرسند امثال این مسائل E
گفتم که کی ببخشی بر جان ناتوانم E
گفت آن زمان که نبود جان در میانه حائل E
دل داده‌ام به یاری شوخی کشی نگاری E
مرضیّةُ السجایا محمودةُ الخصائل E
در عین گوشه‌گیری بودم چو چشم مستت E
و اکنون شدم به مستان چون ابروی تو مایل E
از آب دیده صد ره طوفان نوح دیدم E
وز لوح سینه نقشت هرگز نگشت زایل E
ای دوست دست حافظ تعویذ چشم زخم است E
یا رب ببینم آن را در گردنت حمایل E
ای رخت چون خلد و لعلت سلسبیل E
سلسبیلت کرده جان و دل سبیل E
سبزپوشان خطت بر گرد لب E
همچو مورانند گرد سلسبیل E
ناوک چشم تو در هر گوشه‌ای E
همچو من افتاده دارد صد قتیل E
یا رب این آتش که در جان من است E
سرد کن زان سان که کردی بر خلیل E
من نمی‌یابم مجال ای دوستان E
گر چه دارد او جمالی بس جمیل E
پای ما لنگ است و منزل بس دراز E
دست ما کوتاه و خرما بر نخیل E
حافظ از سرپنجهٔ عشق نگار E
همچو مور افتاده شد در پای پیل E
شاه عالم را بقا و عز و ناز E
باد و هر چیزی که باشد زین قبیل E
عشقبازی و جوانی و شراب لعل فام E
مجلس انس و حریف همدم و شرب مدام E
ساقی شکردهان و مطرب شیرین سخن E
همنشینی نیک کردار و ندیمی نیک نام E
شاهدی از لطف و پاکی رشک آب زندگی E
دلبری در حسن و خوبی غیرت ماه تمام E
بزمگاهی دلنشان چون قصر فردوس برین E
گلشنی پیرامنش چون روضهٔ دارالسلام E
صف نشینان نیکخواه و پیشکاران با ادب E
دوستداران صاحب‌اسرار و حریفان دوستکام E
بادهٔ گلرنگ تلخ تیز خوشخوار سبک E
نقلش از لعل نگار و نقلش از یاقوت خام E
غمزهٔ ساقی به یغمای خرد آهخته تیغ E
زلف جانان از برای صید دل گسترده دام E
نکته‌دانی بذله‌گو چون حافظ شیرین سخن E
بخشش‌آموزی جهان‌افروز چون حاجی قوام E
هر که این عشرت نخواهد خوشدلی بر وی تباه E
وان که این مجلس نجوید زندگی بر وی حرام E
مرحبا طایر فرخ پی فرخنده پیام E
خیر مقدم چه خبر دوست کجا راه کدام E
یا رب این قافله را لطف ازل بدرقه باد E
که از او خصم به دام آمد و معشوقه به کام E
ماجرای من و معشوق مرا پایان نیست E
هر چه آغاز ندارد نپذیرد انجام E
گل ز حد برد تنعم نفسی رخ بنما E
سرو می‌نازد و خوش نیست خدا را بخرام E
زلف دلدار چو زنار همی‌فرماید E
برو ای شیخ که شد بر تن ما خرقه حرام E
مرغ روحم که همی‌زد ز سر سدره صفیر E
عاقبت دانهٔ خال تو فکندش در دام E
چشم بیمار مرا خواب نه در خور باشد E
من لَهُ یَقتُلُ داءٌ دَنَفٌ کیفَ ینام E
تو ترحم نکنی بر من مخلص گفتم E
ذاکَ دعوایَ و ها انتَ و تلکَ الایام E
حافظ ار میل به ابروی تو دارد شاید E
جای در گوشه محراب کنند اهل کلام E
عاشق روی جوانی خوش نوخاسته‌ام E
وز خدا دولت این غم به دعا خواسته‌ام E
عاشق و رند و نظربازم و می‌گویم فاش E
تا بدانی که به چندین هنر آراسته‌ام E
شرمم از خرقه آلوده خود می‌آید E
که بر او وصله به صد شعبده پیراسته‌ام E
خوش بسوز از غمش ای شمع که اینک من نیز E
هم بدین کار کمربسته و برخاسته‌ام E
با چنین حیرتم از دست بشد صرفه کار E
در غم افزوده‌ام آنچ از دل و جان کاسته‌ام E
همچو حافظ به خرابات روم جامه قبا E
بو که در بر کشد آن دلبر نوخاسته‌ام E
بُشری اِذِ السّلامةُ حَلَّت بِذی سَلَم E
للهِ حمدُ مُعتَرِفٍ غایةَ النِّعَم E
آن خوش خبر کجاست که این فتح مژده داد E
تا جان فشانمش چو زر و سیم در قدم E
از بازگشت شاه در این طرفه منزل است E
آهنگ خصم او به سراپردهٔ عدم E
پیمان شکن هرآینه گردد شکسته حال E
انَّ العُهودَ عِندَ مَلیکِ النُّهی ذِمَم E
می‌جست از سحاب امل رحمتی ولی E
جز دیده‌اش معاینه بیرون نداد نم E
در نیل غم فتاد سپهرش به طنز گفت E
الآنَ قَد نَدِمتَ و ما یَنفَعُ النَّدَم E
ساقی چو یار مه رخ و از اهل راز بود E
حافظ بخورد باده و شیخ و فقیه هم E
بازآی ساقیا که هواخواه خدمتم E
مشتاق بندگی و دعاگوی دولتم E
زان جا که فیض جام سعادت فروغ توست E
بیرون شدی نمای ز ظلمات حیرتم E
هر چند غرق بحر گناهم ز صد جهت E
تا آشنای عشق شدم ز اهل رحمتم E
عیبم مکن به رندی و بدنامی ای حکیم E
کاین بود سرنوشت ز دیوان قسمتم E
می خور که عاشقی نه به کسب است و اختیار E
این موهبت رسید ز میراث فطرتم E
من کز وطن سفر نگزیدم به عمر خویش E
در عشق دیدن تو هواخواه غربتم E
دریا و کوه در ره و من خسته و ضعیف E
ای خضر پی خجسته مدد کن به همتم E
دورم به صورت از در دولتسرای تو E
لیکن به جان و دل ز مقیمان حضرتم E
حافظ به پیش چشم تو خواهد سپرد جان E
در این خیالم ار بدهد عمر مهلتم E
دوش بیماری چشم تو ببرد از دستم E
لیکن از لطف لبت صورت جان می‌بستم E
عشق من با خط مشکین تو امروزی نیست E
دیرگاه است کز این جام هلالی مستم E
از ثبات خودم این نکته خوش آمد که به جور E
در سر کوی تو از پای طلب ننشستم E
عافیت چشم مدار از من میخانه نشین E
که دم از خدمت رندان زده‌ام تا هستم E
در ره عشق از آن سوی فنا صد خطر است E
تا نگویی که چو عمرم به سر آمد رستم E
بعد از اینم چه غم از تیر کج انداز حسود E
چون به محبوب کمان ابروی خود پیوستم E
بوسه بر درج عقیق تو حلال است مرا E
که به افسوس و جفا مهر وفا نشکستم E
صنمی لشکریم غارت دل کرد و برفت E
آه اگر عاطفت شاه نگیرد دستم E
رتبت دانش حافظ به فلک بر شده بود E
کرد غمخواری شمشاد بلندت پستم E
به غیر از آن که بشد دین و دانش از دستم E
بیا بگو که ز عشقت چه طرف بربستم E
اگر چه خرمن عمرم غم تو داد به باد E
به خاک پای عزیزت که عهد نشکستم E
چو ذره گر چه حقیرم ببین به دولت عشق E
که در هوای رخت چون به مهر پیوستم E
بیار باده که عمریست تا من از سر امن E
به کنج عافیت از بهر عیش ننشستم E
اگر ز مردم هشیاری ای نصیحتگو E
سخن به خاک میفکن چرا که من مستم E
چگونه سر ز خجالت برآورم بر دوست E
که خدمتی به سزا برنیامد از دستم E
بسوخت حافظ و آن یار دلنواز نگفت E
که مرهمی بفرستم که خاطرش خستم E
زلف بر باد مده تا ندهی بر بادم E
ناز بنیاد مکن تا نکنی بنیادم E
می مخور با همه کس تا نخورم خون جگر E
سر مکش تا نکشد سر به فلک فریادم E
زلف را حلقه مکن تا نکنی در بندم E
طره را تاب مده تا ندهی بر بادم E
یار بیگانه مشو تا نبری از خویشم E
غم اغیار مخور تا نکنی ناشادم E
رخ برافروز که فارغ کنی از برگ گلم E
قد برافراز که از سرو کنی آزادم E
شمع هر جمع مشو ور نه بسوزی ما را E
یاد هر قوم مکن تا نروی از یادم E
شهره شهر مشو تا ننهم سر در کوه E
شور شیرین منما تا نکنی فرهادم E
رحم کن بر من مسکین و به فریادم رس E
تا به خاک در آصف نرسد فریادم E
حافظ از جور تو حاشا که بگرداند روی E
من از آن روز که دربند توام آزادم E
فاش می‌گویم و از گفته خود دلشادم E
بنده عشقم و از هر دو جهان آزادم E
طایر گلشن قدسم چه دهم شرح فراق E
که در این دامگه حادثه چون افتادم E
من ملک بودم و فردوس برین جایم بود E
آدم آورد در این دیر خراب آبادم E
سایه طوبی و دلجویی حور و لب حوض E
به هوای سر کوی تو برفت از یادم E
نیست بر لوح دلم جز الف قامت دوست E
چه کنم حرف دگر یاد نداد استادم E
کوکب بخت مرا هیچ منجم نشناخت E
یا رب از مادر گیتی به چه طالع زادم E
تا شدم حلقه به گوش در میخانه عشق E
هر دم آید غمی از نو به مبارک بادم E
می‌خورد خون دلم مردمک دیده سزاست E
که چرا دل به جگرگوشه مردم دادم E
پاک کن چهره حافظ به سر زلف ز اشک E
ور نه این سیل دمادم ببرد بنیادم E
مرا می‌بینی و هر دم زیادت می‌کنی دردم E
تو را می‌بینم و میلم زیادت می‌شود هر دم E
به سامانم نمی‌پرسی نمی‌دانم چه سر داری E
به درمانم نمی‌کوشی نمی‌دانی مگر دردم E
نه راه است این که بگذاری مرا بر خاک و بگریزی E
گذاری آر و بازم پرس تا خاک رهت گردم E
ندارم دستت از دامن به جز در خاک و آن دم هم E
که بر خاکم روان گردی بگیرد دامنت گردم E
فرو رفت از غم عشقت دمم دم می‌دهی تا کی E
دمار از من برآوردی نمی‌گویی برآوردم E
شبی دل را به تاریکی ز زلفت باز می‌جستم E
رخت می‌دیدم و جامی هلالی باز می‌خوردم E
کشیدم در برت ناگاه و شد در تاب گیسویت E
نهادم بر لبت لب را و جان و دل فدا کردم E
تو خوش می‌باش با حافظ برو گو خصم جان می‌ده E
چو گرمی از تو می‌بینم چه باک از خصم دم سردم E
سال‌ها پیروی مذهب رندان کردم E
تا به فتوی خرد حرص به زندان کردم E
من به سرمنزل عنقا نه به خود بردم راه E
قطع این مرحله با مرغ سلیمان کردم E
سایه‌ای بر دل ریشم فکن ای گنج روان E
که من این خانه به سودای تو ویران کردم E
توبه کردم که نبوسم لب ساقی و کنون E
می‌گزم لب که چرا گوش به نادان کردم E
در خلاف آمد عادت بطلب کام که من E
کسب جمعیت از آن زلف پریشان کردم E
نقش مستوری و مستی نه به دست من و توست E
آن چه سلطان ازل گفت بکن آن کردم E
دارم از لطف ازل جنت فردوس طمع E
گر چه دربانی میخانه فراوان کردم E
این که پیرانه سرم صحبت یوسف بنواخت E
اجر صبریست که در کلبه احزان کردم E
صبح خیزی و سلامت طلبی چون حافظ E
هر چه کردم همه از دولت قرآن کردم E
گر به دیوان غزل صدرنشینم چه عجب E
سال‌ها بندگی صاحب دیوان کردم E
دیشب به سیل اشک ره خواب می‌زدم E
نقشی به یاد خط تو بر آب می‌زدم E
ابروی یار در نظر و خرقه سوخته E
جامی به یاد گوشه محراب می‌زدم E
هر مرغ فکر کز سر شاخ سخن بجست E
بازش ز طره تو به مضراب می‌زدم E
روی نگار در نظرم جلوه می‌نمود E
وز دور بوسه بر رخ مهتاب می‌زدم E
چشمم به روی ساقی و گوشم به قول چنگ E
فالی به چشم و گوش در این باب می‌زدم E
نقش خیال روی تو تا وقت صبحدم E
بر کارگاه دیده بی‌خواب می‌زدم E
ساقی به صوت این غزلم کاسه می‌گرفت E
می‌گفتم این سرود و می ناب می‌زدم E
خوش بود وقت حافظ و فال مراد و کام E
بر نام عمر و دولت احباب می‌زدم E
هر چند پیر و خسته دل و ناتوان شدم E
هر گه که یاد روی تو کردم جوان شدم E
شکر خدا که هر چه طلب کردم از خدا E
بر منتهای همت خود کامران شدم E
ای گلبن جوان بر دولت بخور که من E
در سایه تو بلبل باغ جهان شدم E
اول ز تحت و فوق وجودم خبر نبود E
در مکتب غم تو چنین نکته دان شدم E
قسمت حوالتم به خرابات می‌کند E
هر چند کاین چنین شدم و آن چنان شدم E
آن روز بر دلم در معنی گشوده شد E
کز ساکنان درگه پیر مغان شدم E
در شاهراه دولت سرمد به تخت بخت E
با جام می به کام دل دوستان شدم E
از آن زمان که فتنه چشمت به من رسید E
ایمن ز شر فتنه آخرزمان شدم E
من پیر سال و ماه نیم یار بی‌وفاست E
بر من چو عمر می‌گذرد پیر از آن شدم E
دوشم نوید داد عنایت که حافظا E
بازآ که من به عفو گناهت ضمان شدم E
خیال نقش تو در کارگاه دیده کشیدم E
به صورت تو نگاری ندیدم و نشنیدم E
اگر چه در طلبت همعنان باد شمالم E
به گرد سرو خرامان قامتت نرسیدم E
امید در شب زلفت به روز عمر نبستم E
طمع به دور دهانت ز کام دل ببریدم E
به شوق چشمه نوشت چه قطره‌ها که فشاندم E
ز لعل باده فروشت چه عشوه‌ها که خریدم E
ز غمزه بر دل ریشم چه تیرها که گشادی E
ز غصه بر سر کویت چه بارها که کشیدم E
ز کوی یار بیار ای نسیم صبح غباری E
که بوی خون دل ریش از آن تراب شنیدم E
گناه چشم سیاه تو بود و گردن دلخواه E
که من چو آهوی وحشی ز آدمی برمیدم E
چو غنچه بر سرم از کوی او گذشت نسیمی E
که پرده بر دل خونین به بوی او بدریدم E
به خاک پای تو سوگند و نور دیده حافظ E
که بی رخ تو فروغ از چراغ دیده ندیدم E
ز دست کوته خود زیر بارم E
که از بالابلندان شرمسارم E
مگر زنجیر مویی گیردم دست E
وگر نه سر به شیدایی برآرم E
ز چشم من بپرس اوضاع گردون E
که شب تا روز اختر می‌شمارم E
بدین شکرانه می‌بوسم لب جام E
که کرد آگه ز راز روزگارم E
اگر گفتم دعای می فروشان E
چه باشد حق نعمت می‌گزارم E
من از بازوی خود دارم بسی شکر E
که زور مردم آزاری ندارم E
سری دارم چو حافظ مست لیکن E
به لطف آن سری امیدوارم E
گر چه افتاد ز زلفش گرهی در کارم E
همچنان چشم گشاد از کرمش می‌دارم E
به طرب حمل مکن سرخی رویم که چو جام E
خون دل عکس برون می‌دهد از رخسارم E
پرده مطربم از دست برون خواهد برد E
آه اگر زان که در این پرده نباشد بارم E
پاسبان حرم دل شده‌ام شب همه شب E
تا در این پرده جز اندیشه او نگذارم E
منم آن شاعر ساحر که به افسون سخن E
از نی کلک همه قند و شکر می‌بارم E
دیده بخت به افسانه او شد در خواب E
کو نسیمی ز عنایت که کند بیدارم E
چون تو را در گذر ای یار نمی‌یارم دید E
با که گویم که بگوید سخنی با یارم E
دوش می‌گفت که حافظ همه روی است و ریا E
بجز از خاک درش با که بود بازارم E
گر دست دهد خاک کف پای نگارم E
بر لوح بصر خط غباری بنگارم E
بر بوی کنار تو شدم غرق و امید است E
از موج سرشکم که رساند به کنارم E
پروانه او گر رسدم در طلب جان E
چون شمع همان دم به دمی جان بسپارم E
امروز مکش سر ز وفای من و اندیش E
زان شب که من از غم به دعا دست برآرم E
زلفین سیاه تو به دلداری عشاق E
دادند قراری و ببردند قرارم E
ای باد از آن باده نسیمی به من آور E
کان بوی شفابخش بود دفع خمارم E
گر قلب دلم را ننهد دوست عیاری E
من نقد روان در دمش از دیده شمارم E
دامن مفشان از من خاکی که پس از من E
زین در نتواند که برد باد غبارم E
حافظ لب لعلش چو مرا جان عزیز است E
عمری بود آن لحظه که جان را به لب آرم E
در نهانخانه عشرت صنمی خوش دارم E
کز سر زلف و رخش نعل در آتش دارم E
عاشق و رندم و میخواره به آواز بلند E
وین همه منصب از آن حور پریوش دارم E
گر تو زین دست مرا بی سر و سامان داری E
من به آه سحرت زلف مشوش دارم E
گر چنین چهره گشاید خط زنگاری دوست E
من رخ زرد به خونابه منقش دارم E
گر به کاشانه رندان قدمی خواهی زد E
نقل شعر شکرین و می بی‌غش دارم E
ناوک غمزه بیار و رسن زلف که من E
جنگ‌ها با دل مجروح بلاکش دارم E
حافظا چون غم و شادی جهان در گذر است E
بهتر آن است که من خاطر خود خوش دارم E
مرا عهدیست با جانان که تا جان در بدن دارم E
هواداران کویش را چو جان خویشتن دارم E
صفای خلوت خاطر از آن شمع چگل جویم E
فروغ چشم و نور دل از آن ماه ختن دارم E
به کام و آرزوی دل چو دارم خلوتی حاصل E
چه فکر از خبث بدگویان میان انجمن دارم E
مرا در خانه سروی هست کاندر سایه قدش E
فراغ از سرو بستانی و شمشاد چمن دارم E
گرم صد لشکر از خوبان به قصد دل کمین سازند E
بحمد الله و المنه بتی لشکرشکن دارم E
سزد کز خاتم لعلش زنم لاف سلیمانی E
چو اسم اعظمم باشد چه باک از اهرمن دارم E
الا ای پیر فرزانه مکن عیبم ز میخانه E
که من در ترک پیمانه دلی پیمان شکن دارم E
خدا را ای رقیب امشب زمانی دیده بر هم نه E
که من با لعل خاموشش نهانی صد سخن دارم E
چو در گلزار اقبالش خرامانم بحمدالله E
نه میل لاله و نسرین نه برگ نسترن دارم E
به رندی شهره شد حافظ میان همدمان لیکن E
چه غم دارم که در عالم قوام الدین حسن دارم E
من که باشم که بر آن خاطر عاطر گذرم E
لطف‌ها می‌کنی ای خاک درت تاج سرم E
دلبرا بنده نوازیت که آموخت بگو E
که من این ظن به رقیبان تو هرگز نبرم E
همتم بدرقه راه کن ای طایر قدس E
که دراز است ره مقصد و من نوسفرم E
ای نسیم سحری بندگی من برسان E
که فراموش مکن وقت دعای سحرم E
خرم آن روز کز این مرحله بربندم بار E
و از سر کوی تو پرسند رفیقان خبرم E
حافظا شاید اگر در طلب گوهر وصل E
دیده دریا کنم از اشک و در او غوطه خورم E
پایه نظم بلند است و جهان گیر بگو E
تا کند پادشه بحر دهان پرگهرم E
جوزا سحر نهاد حمایل برابرم E
یعنی غلام شاهم و سوگند می‌خورم E
ساقی بیا که از مدد بخت کارساز E
کامی که خواستم ز خدا شد میسرم E
جامی بده که باز به شادی روی شاه E
پیرانه سر هوای جوانیست در سرم E
راهم مزن به وصف زلال خضر که من E
از جام شاه جرعه کش حوض کوثرم E
شاها اگر به عرش رسانم سریر فضل E
مملوک این جنابم و مسکین این درم E
من جرعه نوش بزم تو بودم هزار سال E
کی ترک آبخورد کند طبع خوگرم E
ور باورت نمی‌کند از بنده این حدیث E
از گفته کمال دلیلی بیاورم E
گر برکنم دل از تو و بردارم از تو مهر E
آن مهر بر که افکنم آن دل کجا برم E
منصور بن مظفر غازیست حرز من E
و از این خجسته نام بر اعدا مظفرم E
عهد الست من همه با عشق شاه بود E
و از شاهراه عمر بدین عهد بگذرم E
گردون چو کرد نظم ثریا به نام شاه E
من نظم در چرا نکنم از که کمترم E
شاهین صفت چو طعمه چشیدم ز دست شاه E
کی باشد التفات به صید کبوترم E
ای شاه شیرگیر چه کم گردد ار شود E
در سایه تو ملک فراغت میسرم E
شعرم به یمن مدح تو صد ملک دل گشاد E
گویی که تیغ توست زبان سخنورم E
بر گلشنی اگر بگذشتم چو باد صبح E
نی عشق سرو بود و نه شوق صنوبرم E
بوی تو می‌شنیدم و بر یاد روی تو E
دادند ساقیان طرب یک دو ساغرم E
مستی به آب یک دو عنب وضع بنده نیست E
من سالخورده پیر خرابات پرورم E
با سیر اختر فلکم داوری بسیست E
انصاف شاه باد در این قصه یاورم E
شکر خدا که باز در این اوج بارگاه E
طاووس عرش می‌شنود صیت شهپرم E
نامم ز کارخانه عشاق محو باد E
گر جز محبت تو بود شغل دیگرم E
شبل الاسد به صید دلم حمله کرد و من E
گر لاغرم وگرنه شکار غضنفرم E
ای عاشقان روی تو از ذره بیشتر E
من کی رسم به وصل تو کز ذره کمترم E
بنما به من که منکر حسن رخ تو کیست E
تا دیده‌اش به گزلک غیرت برآورم E
بر من فتاد سایه خورشید سلطنت E
و اکنون فراغت است ز خورشید خاورم E
مقصود از این معامله بازارتیزی است E
نی جلوه می‌فروشم و نی عشوه می‌خرم E
تو همچو صبحی و من شمع خلوت سحرم E
تبسمی کن و جان بین که چون همی‌سپرم E
چنین که در دل من داغ زلف سرکش توست E
بنفشه زار شود تربتم چو درگذرم E
بر آستان مرادت گشاده‌ام در چشم E
که یک نظر فکنی خود فکندی از نظرم E
چه شکر گویمت ای خیل غم عفاک الله E
که روز بی‌کسی آخر نمی‌روی ز سرم E
غلام مردم چشمم که با سیاه دلی E
هزار قطره ببارد چو درد دل شمرم E
به هر نظر بت ما جلوه می‌کند لیکن E
کس این کرشمه نبیند که من همی‌نگرم E
به خاک حافظ اگر یار بگذرد چون باد E
ز شوق در دل آن تنگنا کفن بدرم E
به تیغم گر کشد دستش نگیرم E
وگر تیرم زند منت پذیرم E
کمان ابرویت را گو بزن تیر E
که پیش دست و بازویت بمیرم E
غم گیتی گر از پایم درآرد E
بجز ساغر که باشد دستگیرم E
برآی ای آفتاب صبح امید E
که در دست شب هجران اسیرم E
به فریادم رس ای پیر خرابات E
به یک جرعه جوانم کن که پیرم E
به گیسوی تو خوردم دوش سوگند E
که من از پای تو سر بر نگیرم E
بسوز این خرقه تقوا تو حافظ E
که گر آتش شوم در وی نگیرم E
مزن بر دل ز نوک غمزه تیرم E
که پیش چشم بیمارت بمیرم E
نصاب حسن در حد کمال است E
زکاتم ده که مسکین و فقیرم E
چو طفلان تا کی ای زاهد فریبی E
به سیب بوستان و شهد و شیرم E
چنان پر شد فضای سینه از دوست E
که فکر خویش گم شد از ضمیرم E
قدح پر کن که من در دولت عشق E
جوان بخت جهانم گر چه پیرم E
قراری بسته‌ام با می فروشان E
که روز غم به جز ساغر نگیرم E
مبادا جز حساب مطرب و می E
اگر نقشی کشد کلک دبیرم E
در این غوغا که کس کس را نپرسد E
من از پیر مغان منت پذیرم E
خوشا آن دم کز استغنای مستی E
فراغت باشد از شاه و وزیرم E
من آن مرغم که هر شام و سحرگاه E
ز بام عرش می‌آید صفیرم E
چو حافظ گنج او در سینه دارم E
اگر چه مدعی بیند حقیرم E
نماز شام غریبان چو گریه آغازم E
به مویه‌های غریبانه قصه پردازم E
به یاد یار و دیار آن چنان بگریم زار E
که از جهان ره و رسم سفر براندازم E
من از دیار حبیبم نه از بلاد غریب E
مهیمنا به رفیقان خود رسان بازم E
خدای را مددی ای رفیق ره تا من E
به کوی میکده دیگر علم برافرازم E
خرد ز پیری من کی حساب برگیرد E
که باز با صنمی طفل عشق می‌بازم E
بجز صبا و شمالم نمی‌شناسد کس E
عزیز من که به جز باد نیست دمسازم E
هوای منزل یار آب زندگانی ماست E
صبا بیار نسیمی ز خاک شیرازم E
سرشکم آمد و عیبم بگفت روی به روی E
شکایت از که کنم خانگیست غمازم E
ز چنگ زهره شنیدم که صبحدم می‌گفت E
غلام حافظ خوش لهجه خوش آوازم E
گر دست رسد در سر زلفین تو بازم E
چون گوی چه سرها که به چوگان تو بازم E
زلف تو مرا عمر دراز است ولی نیست E
در دست سر مویی از آن عمر درازم E
پروانه راحت بده ای شمع که امشب E
از آتش دل پیش تو چون شمع گدازم E
آن دم که به یک خنده دهم جان چو صراحی E
مستان تو خواهم که گزارند نمازم E
چون نیست نماز من آلوده نمازی E
در میکده زان کم نشود سوز و گدازم E
در مسجد و میخانه خیالت اگر آید E
محراب و کمانچه ز دو ابروی تو سازم E
گر خلوت ما را شبی از رخ بفروزی E
چون صبح بر آفاق جهان سر بفرازم E
محمود بود عاقبت کار در این راه E
گر سر برود در سر سودای ایازم E
حافظ غم دل با که بگویم که در این دور E
جز جام نشاید که بود محرم رازم E
در خرابات مغان گر گذر افتد بازم E
حاصل خرقه و سجاده روان دربازم E
حلقه توبه گر امروز چو زهاد زنم E
خازن میکده فردا نکند در بازم E
ور چو پروانه دهد دست فراغ بالی E
جز بدان عارض شمعی نبود پروازم E
صحبت حور نخواهم که بود عین قصور E
با خیال تو اگر با دگری پردازم E
سر سودای تو در سینه بماندی پنهان E
چشم تردامن اگر فاش نکردی رازم E
مرغ سان از قفس خاک هوایی گشتم E
به هوایی که مگر صید کند شهبازم E
همچو چنگ ار به کناری ندهی کام دلم E
از لب خویش چو نی یک نفسی بنوازم E
ماجرای دل خون گشته نگویم با کس E
زان که جز تیغ غمت نیست کسی دمسازم E
گر به هر موی سری بر تن حافظ باشد E
همچو زلفت همه را در قدمت اندازم E
مژده وصل تو کو کز سر جان برخیزم E
طایر قدسم و از دام جهان برخیزم E
به ولای تو که گر بنده خویشم خوانی E
از سر خواجگی کون و مکان برخیزم E
یا رب از ابر هدایت برسان بارانی E
پیشتر زان که چو گردی ز میان برخیزم E
بر سر تربت من با می و مطرب بنشین E
تا به بویت ز لحد رقص کنان برخیزم E
خیز و بالا بنما ای بت شیرین حرکات E
کز سر جان و جهان دست فشان برخیزم E
گر چه پیرم تو شبی تنگ در آغوشم کش E
تا سحرگه ز کنار تو جوان برخیزم E
روز مرگم نفسی مهلت دیدار بده E
تا چو حافظ ز سر جان و جهان برخیزم E
چرا نه در پی عزم دیار خود باشم E
چرا نه خاک سر کوی یار خود باشم E
غم غریبی و غربت چو بر نمی‌تابم E
به شهر خود روم و شهریار خود باشم E
ز محرمان سراپرده وصال شوم E
ز بندگان خداوندگار خود باشم E
چو کار عمر نه پیداست باری آن اولی E
که روز واقعه پیش نگار خود باشم E
ز دست بخت گران خواب و کار بی‌سامان E
گرم بود گله‌ای رازدار خود باشم E
همیشه پیشه من عاشقی و رندی بود E
دگر بکوشم و مشغول کار خود باشم E
بود که لطف ازل رهنمون شود حافظ E
وگرنه تا به ابد شرمسار خود باشم E
من دوستدار روی خوش و موی دلکشم E
مدهوش چشم مست و می صاف بی‌غشم E
گفتی ز سر عهد ازل یک سخن بگو E
آن گه بگویمت که دو پیمانه درکشم E
من آدم بهشتیم اما در این سفر E
حالی اسیر عشق جوانان مه وشم E
در عاشقی گزیر نباشد ز ساز و سوز E
استاده‌ام چو شمع مترسان ز آتشم E
شیراز معدن لب لعل است و کان حسن E
من جوهری مفلسم ایرا مشوشم E
از بس که چشم مست در این شهر دیده‌ام E
حقا که می نمی‌خورم اکنون و سرخوشم E
شهریست پر کرشمه حوران ز شش جهت E
چیزیم نیست ور نه خریدار هر ششم E
بخت ار مدد دهد که کشم رخت سوی دوست E
گیسوی حور گرد فشاند ز مفرشم E
حافظ عروس طبع مرا جلوه آرزوست E
آیینه‌ای ندارم از آن آه می‌کشم E
خیال روی تو چون بگذرد به گلشن چشم E
دل از پی نظر آید به سوی روزن چشم E
سزای تکیه گهت منظری نمی‌بینم E
منم ز عالم و این گوشه معین چشم E
بیا که لعل و گهر در نثار مقدم تو E
ز گنج خانه دل می‌کشم به روزن چشم E
سحر سرشک روانم سر خرابی داشت E
گرم نه خون جگر می‌گرفت دامن چشم E
نخست روز که دیدم رخ تو دل می‌گفت E
اگر رسد خللی خون من به گردن چشم E
به بوی مژده وصل تو تا سحر شب دوش E
به راه باد نهادم چراغ روشن چشم E
به مردمی که دل دردمند حافظ را E
مزن به ناوک دلدوز مردم افکن چشم E
من که از آتش دل چون خم می در جوشم E
مهر بر لب زده خون می‌خورم و خاموشم E
قصد جان است طمع در لب جانان کردن E
تو مرا بین که در این کار به جان می‌کوشم E
من کی آزاد شوم از غم دل چون هر دم E
هندوی زلف بتی حلقه کند در گوشم E
حاش لله که نیم معتقد طاعت خویش E
این قدر هست که گه گه قدحی می نوشم E
هست امیدم که علیرغم عدو روز جزا E
فیض عفوش ننهد بار گنه بر دوشم E
پدرم روضه رضوان به دو گندم بفروخت E
من چرا ملک جهان را به جوی نفروشم E
خرقه پوشی من از غایت دین داری نیست E
پرده‌ای بر سر صد عیب نهان می‌پوشم E
من که خواهم که ننوشم به جز از راوق خم E
چه کنم گر سخن پیر مغان ننیوشم E
گر از این دست زند مطرب مجلس ره عشق E
شعر حافظ ببرد وقت سماع از هوشم E
گر من از سرزنش مدعیان اندیشم E
شیوه مستی و رندی نرود از پیشم E
زهد رندان نوآموخته راهی بدهیست E
من که بدنام جهانم چه صلاح اندیشم E
شاه شوریده سران خوان من بی‌سامان را E
زان که در کم خردی از همه عالم بیشم E
بر جبین نقش کن از خون دل من خالی E
تا بدانند که قربان تو کافرکیشم E
اعتقادی بنما و بگذر بهر خدا E
تا در این خرقه ندانی که چه نادرویشم E
شعر خونبار من ای باد بدان یار رسان E
که ز مژگان سیه بر رگ جان زد نیشم E
من اگر باده خورم ور نه چه کارم با کس E
حافظ راز خود و عارف وقت خویشم E
حجاب چهره جان می‌شود غبار تنم E
خوشا دمی که از آن چهره پرده برفکنم E
چنین قفس نه سزای چو من خوش الحانیست E
روم به گلشن رضوان که مرغ آن چمنم E
عیان نشد که چرا آمدم کجا رفتم E
دریغ و درد که غافل ز کار خویشتنم E
چگونه طوف کنم در فضای عالم قدس E
که در سراچه ترکیب تخته بند تنم E
اگر ز خون دلم بوی شوق می‌آید E
عجب مدار که همدرد نافه ختنم E
طراز پیرهن زرکشم مبین چون شمع E
که سوزهاست نهانی درون پیرهنم E
بیا و هستی حافظ ز پیش او بردار E
که با وجود تو کس نشنود ز من که منم E
چل سال بیش رفت که من لاف می‌زنم E
کز چاکران پیر مغان کمترین منم E
هرگز به یمن عاطفت پیر می فروش E
ساغر تهی نشد ز می صاف روشنم E
از جاه عشق و دولت رندان پاکباز E
پیوسته صدر مصطبه‌ها بود مسکنم E
در شان من به دردکشی ظن بد مبر E
کآلوده گشت جامه ولی پاکدامنم E
شهباز دست پادشهم این چه حالت است E
کز یاد برده‌اند هوای نشیمنم E
حیف است بلبلی چو من اکنون در این قفس E
با این لسان عذب که خامش چو سوسنم E
آب و هوای فارس عجب سفله پرور است E
کو همرهی که خیمه از این خاک برکنم E
حافظ به زیر خرقه قدح تا به کی کشی E
در بزم خواجه پرده ز کارت برافکنم E
تورانشه خجسته که در من یزید فضل E
شد منت مواهب او طوق گردنم E
عمریست تا من در طلب هر روز گامی می‌زنم E
دست شفاعت هر زمان در نیک نامی می‌زنم E
بی ماه مهرافروز خود تا بگذرانم روز خود E
دامی به راهی می‌نهم مرغی به دامی می‌زنم E
اورنگ کو گلچهر کو نقش وفا و مهر کو E
حالی من اندر عاشقی داو تمامی می‌زنم E
تا بو که یابم آگهی از سایه سرو سهی E
گلبانگ عشق از هر طرف بر خوش خرامی می‌زنم E
هر چند کان آرام دل دانم نبخشد کام دل E
نقش خیالی می‌کشم فال دوامی می‌زنم E
دانم سر آرد غصه را رنگین برآرد قصه را E
این آه خون افشان که من هر صبح و شامی می‌زنم E
با آن که از وی غایبم و از می چو حافظ تایبم E
در مجلس روحانیان گه گاه جامی می‌زنم E
بی تو ای سرو روان با گل و گلشن چه کنم E
زلف سنبل چه کشم عارض سوسن چه کنم E
آه کز طعنه بدخواه ندیدم رویت E
نیست چون آینه‌ام روی ز آهن چه کنم E
برو ای ناصح و بر دردکشان خرده مگیر E
کارفرمای قدر می‌کند این من چه کنم E
برق غیرت چو چنین می‌جهد از مکمن غیب E
تو بفرما که من سوخته خرمن چه کنم E
شاه ترکان چو پسندید و به چاهم انداخت E
دستگیر ار نشود لطف تهمتن چه کنم E
مددی گر به چراغی نکند آتش طور E
چاره تیره شب وادی ایمن چه کنم E
حافظا خلد برین خانه موروث من است E
اندر این منزل ویرانه نشیمن چه کنم E
من نه آن رندم که ترک شاهد و ساغر کنم E
محتسب داند که من این کارها کمتر کنم E
من که عیب توبه کاران کرده باشم بارها E
توبه از می وقت گل دیوانه باشم گر کنم E
عشق دردانه‌ست و من غواص و دریا میکده E
سر فروبردم در آن جا تا کجا سر برکنم E
لاله ساغرگیر و نرگس مست و بر ما نام فسق E
داوری دارم بسی یا رب که را داور کنم E
بازکش یک دم عنان ای ترک شهرآشوب من E
تا ز اشک و چهره راهت پرزر و گوهر کنم E
من که از یاقوت و لعل اشک دارم گنج‌ها E
کی نظر در فیض خورشید بلنداختر کنم E
چون صبا مجموعه گل را به آب لطف شست E
کجدلم خوان گر نظر بر صفحه دفتر کنم E
عهد و پیمان فلک را نیست چندان اعتبار E
عهد با پیمانه بندم شرط با ساغر کنم E
من که دارم در گدایی گنج سلطانی به دست E
کی طمع در گردش گردون دون پرور کنم E
گر چه گردآلود فقرم شرم باد از همتم E
گر به آب چشمه خورشید دامن تر کنم E
عاشقان را گر در آتش می‌پسندد لطف دوست E
تنگ چشمم گر نظر در چشمه کوثر کنم E
دوش لعلش عشوه‌ای می‌داد حافظ را ولی E
من نه آنم کز وی این افسانه‌ها باور کنم E
صنما با غم عشق تو چه تدبیر کنم E
تا به کی در غم تو ناله شبگیر کنم E
دل دیوانه از آن شد که نصیحت شنود E
مگرش هم ز سر زلف تو زنجیر کنم E
آن چه در مدت هجر تو کشیدم هیهات E
در یکی نامه محال است که تحریر کنم E
با سر زلف تو مجموع پریشانی خود E
کو مجالی که سراسر همه تقریر کنم E
آن زمان کآرزوی دیدن جانم باشد E
در نظر نقش رخ خوب تو تصویر کنم E
گر بدانم که وصال تو بدین دست دهد E
دین و دل را همه دربازم و توفیر کنم E
دور شو از برم ای واعظ و بیهوده مگوی E
من نه آنم که دگر گوش به تزویر کنم E
نیست امید صلاحی ز فساد حافظ E
چون که تقدیر چنین است چه تدبیر کنم E
دیده دریا کنم و صبر به صحرا فکنم E
و اندر این کار دل خویش به دریا فکنم E
از دل تنگ گنهکار برآرم آهی E
کآتش اندر گنه آدم و حوا فکنم E
مایه خوشدلی آن جاست که دلدار آن جاست E
می‌کنم جهد که خود را مگر آن جا فکنم E
بگشا بند قبا ای مه خورشیدکلاه E
تا چو زلفت سر سودازده در پا فکنم E
خورده‌ام تیر فلک باده بده تا سرمست E
عقده دربند کمر ترکش جوزا فکنم E
جرعه جام بر این تخت روان افشانم E
غلغل چنگ در این گنبد مینا فکنم E
حافظا تکیه بر ایام چو سهو است و خطا E
من چرا عشرت امروز به فردا فکنم E
دوش سودای رخش گفتم ز سر بیرون کنم E
گفت کو زنجیر تا تدبیر این مجنون کنم E
قامتش را سرو گفتم سر کشید از من به خشم E
دوستان از راست می‌رنجد نگارم چون کنم E
نکته ناسنجیده گفتم دلبرا معذور دار E
عشوه‌ای فرمای تا من طبع را موزون کنم E
زردرویی می‌کشم زان طبع نازک بی‌گناه E
ساقیا جامی بده تا چهره را گلگون کنم E
ای نسیم منزل لیلی خدا را تا به کی E
ربع را برهم زنم اطلال را جیحون کنم E
من که ره بردم به گنج حسن بی‌پایان دوست E
صد گدای همچو خود را بعد از این قارون کنم E
ای مه صاحب قران از بنده حافظ یاد کن E
تا دعای دولت آن حسن روزافزون کنم E
به عزم توبه سحر گفتم استخاره کنم E
بهار توبه شکن می‌رسد چه چاره کنم E
سخن درست بگویم نمی‌توانم دید E
که می خورند حریفان و من نظاره کنم E
چو غنچه با لب خندان به یاد مجلس شاه E
پیاله گیرم و از شوق جامه پاره کنم E
به دور لاله دماغ مرا علاج کنید E
گر از میانه بزم طرب کناره کنم E
ز روی دوست مرا چون گل مراد شکفت E
حواله سر دشمن به سنگ خاره کنم E
گدای میکده‌ام لیک وقت مستی بین E
که ناز بر فلک و حکم بر ستاره کنم E
مرا که نیست ره و رسم لقمه پرهیزی E
چرا ملامت رند شرابخواره کنم E
به تخت گل بنشانم بتی چو سلطانی E
ز سنبل و سمنش ساز طوق و یاره کنم E
ز باده خوردن پنهان ملول شد حافظ E
به بانگ بربط و نی رازش آشکاره کنم E
حاشا که من به موسم گل ترک می کنم E
من لاف عقل می‌زنم این کار کی کنم E
مطرب کجاست تا همه محصول زهد و علم E
در کار چنگ و بربط و آواز نی کنم E
از قیل و قال مدرسه حالی دلم گرفت E
یک چند نیز خدمت معشوق و می کنم E
کی بود در زمانه وفا جام می بیار E
تا من حکایت جم و کاووس کی کنم E
از نامه سیاه نترسم که روز حشر E
با فیض لطف او صد از این نامه طی کنم E
کو پیک صبح تا گله‌های شب فراق E
با آن خجسته طالع فرخنده پی کنم E
این جان عاریت که به حافظ سپرد دوست E
روزی رخش ببینم و تسلیم وی کنم E
روزگاری شد که در میخانه خدمت می‌کنم E
در لباس فقر کار اهل دولت می‌کنم E
تا کی اندر دام وصل آرم تذروی خوش خرام E
در کمینم و انتظار وقت فرصت می‌کنم E
واعظ ما بوی حق نشنید بشنو کاین سخن E
در حضورش نیز می‌گویم نه غیبت می‌کنم E
با صبا افتان و خیزان می‌روم تا کوی دوست E
و از رفیقان ره استمداد همت می‌کنم E
خاک کویت زحمت ما برنتابد بیش از این E
لطف‌ها کردی بتا تخفیف زحمت می‌کنم E
زلف دلبر دام راه و غمزه‌اش تیر بلاست E
یاد دار ای دل که چندینت نصیحت می‌کنم E
دیده بدبین بپوشان ای کریم عیب پوش E
زین دلیری‌ها که من در کنج خلوت می‌کنم E
حافظم در مجلسی دردی کشم در محفلی E
بنگر این شوخی که چون با خلق صنعت می‌کنم E
من ترک عشق شاهد و ساغر نمی‌کنم E
صد بار توبه کردم و دیگر نمی‌کنم E
باغ بهشت و سایه طوبی و قصر و حور E
با خاک کوی دوست برابر نمی‌کنم E
تلقین و درس اهل نظر یک اشارت است E
گفتم کنایتی و مکرر نمی‌کنم E
هرگز نمی‌شود ز سر خود خبر مرا E
تا در میان میکده سر بر نمی‌کنم E
ناصح به طعن گفت که رو ترک عشق کن E
محتاج جنگ نیست برادر نمی‌کنم E
این تقویم تمام که با شاهدان شهر E
ناز و کرشمه بر سر منبر نمی‌کنم E
حافظ جناب پیر مغان جای دولت است E
من ترک خاک بوسی این در نمی‌کنم E
به مژگان سیه کردی هزاران رخنه در دینم E
بیا کز چشم بیمارت هزاران درد برچینم E
الا ای همنشین دل که یارانت برفت از یاد E
مرا روزی مباد آن دم که بی یاد تو بنشینم E
جهان پیر است و بی‌بنیاد از این فرهادکش فریاد E
که کرد افسون و نیرنگش ملول از جان شیرینم E
ز تاب آتش دوری شدم غرق عرق چون گل E
بیار ای باد شبگیری نسیمی زان عرق چینم E
جهان فانی و باقی فدای شاهد و ساقی E
که سلطانی عالم را طفیل عشق می‌بینم E
اگر بر جای من غیری گزیند دوست حاکم اوست E
حرامم باد اگر من جان به جای دوست بگزینم E
صباح الخیر زد بلبل کجایی ساقیا برخیز E
که غوغا می‌کند در سر خیال خواب دوشینم E
شب رحلت هم از بستر روم در قصر حورالعین E
اگر در وقت جان دادن تو باشی شمع بالینم E
حدیث آرزومندی که در این نامه ثبت افتاد E
همانا بی‌غلط باشد که حافظ داد تلقینم E
حالیا مصلحت وقت در آن می‌بینم E
که کشم رخت به میخانه و خوش بنشینم E
جام می گیرم و از اهل ریا دور شوم E
یعنی از اهل جهان پاکدلی بگزینم E
جز صراحی و کتابم نبود یار و ندیم E
تا حریفان دغا را به جهان کم بینم E
سر به آزادگی از خلق برآرم چون سرو E
گر دهد دست که دامن ز جهان درچینم E
بس که در خرقه آلوده زدم لاف صلاح E
شرمسار از رخ ساقی و می رنگینم E
سینه تنگ من و بار غم او هیهات E
مرد این بار گران نیست دل مسکینم E
من اگر رند خراباتم و گر زاهد شهر E
این متاعم که همی‌بینی و کمتر زینم E
بنده آصف عهدم دلم از راه مبر E
که اگر دم زنم از چرخ بخواهد کینم E
بر دلم گرد ستم‌هاست خدایا مپسند E
که مکدر شود آیینه مهرآیینم E
گرم از دست برخیزد که با دلدار بنشینم E
ز جام وصل می‌نوشم ز باغ عیش گل چینم E
شراب تلخ صوفی سوز بنیادم بخواهد برد E
لبم بر لب نه ای ساقی و بستان جان شیرینم E
مگر دیوانه خواهم شد در این سودا که شب تا روز E
سخن با ماه می‌گویم پری در خواب می‌بینم E
لبت شکر به مستان داد و چشمت می به میخواران E
منم کز غایت حرمان نه با آنم نه با اینم E
چو هر خاکی که باد آورد فیضی برد از انعامت E
ز حال بنده یاد آور که خدمتگار دیرینم E
نه هر کو نقش نظمی زد کلامش دلپذیر افتد E
تذرو طرفه من گیرم که چالاک است شاهینم E
اگر باور نمی‌داری رو از صورتگر چین پرس E
که مانی نسخه می‌خواهد ز نوک کلک مشکینم E
وفاداری و حق گویی نه کار هر کسی باشد E
غلام آصف ثانی جلال الحق و الدینم E
رموز مستی و رندی ز من بشنو نه از واعظ E
که با جام و قدح هر دم ندیم ماه و پروینم E
در خرابات مغان نور خدا می‌بینم E
این عجب بین که چه نوری ز کجا می‌بینم E
جلوه بر من مفروش ای ملک الحاج که تو E
خانه می‌بینی و من خانه خدا می‌بینم E
خواهم از زلف بتان نافه گشایی کردن E
فکر دور است همانا که خطا می‌بینم E
سوز دل اشک روان آه سحر ناله شب E
این همه از نظر لطف شما می‌بینم E
هر دم از روی تو نقشی زندم راه خیال E
با که گویم که در این پرده چه‌ها می‌بینم E
کس ندیده‌ست ز مشک ختن و نافه چین E
آن چه من هر سحر از باد صبا می‌بینم E
دوستان عیب نظربازی حافظ مکنید E
که من او را ز محبان شما می‌بینم E
غم زمانه که هیچش کران نمی‌بینم E
دواش جز می چون ارغوان نمی‌بینم E
به ترک خدمت پیر مغان نخواهم گفت E
چرا که مصلحت خود در آن نمی‌بینم E
ز آفتاب قدح ارتفاع عیش بگیر E
چرا که طالع وقت آن چنان نمی‌بینم E
نشان اهل خدا عاشقیست با خود دار E
که در مشایخ شهر این نشان نمی‌بینم E
بدین دو دیده حیران من هزار افسوس E
که با دو آینه رویش عیان نمی‌بینم E
قد تو تا بشد از جویبار دیده من E
به جای سرو جز آب روان نمی‌بینم E
در این خمار کسم جرعه‌ای نمی‌بخشد E
ببین که اهل دلی در میان نمی‌بینم E
نشان موی میانش که دل در او بستم E
ز من مپرس که خود در میان نمی‌بینم E
من و سفینه حافظ که جز در این دریا E
بضاعت سخن درفشان نمی‌بینم E
خرم آن روز کز این منزل ویران بروم E
راحت جان طلبم و از پی جانان بروم E
گر چه دانم که به جایی نبرد راه غریب E
من به بوی سر آن زلف پریشان بروم E
دلم از وحشت زندان سکندر بگرفت E
رخت بربندم و تا ملک سلیمان بروم E
چون صبا با تن بیمار و دل بی‌طاقت E
به هواداری آن سرو خرامان بروم E
در ره او چو قلم گر به سرم باید رفت E
با دل زخم کش و دیده گریان بروم E
نذر کردم گر از این غم به درآیم روزی E
تا در میکده شادان و غزل خوان بروم E
به هواداری او ذره صفت رقص کنان E
تا لب چشمه خورشید درخشان بروم E
تازیان را غم احوال گران باران نیست E
پارسایان مددی تا خوش و آسان بروم E
ور چو حافظ ز بیابان نبرم ره بیرون E
همره کوکبه آصف دوران بروم E
گر از این منزل ویران به سوی خانه روم E
دگر آن جا که روم عاقل و فرزانه روم E
زین سفر گر به سلامت به وطن بازرسم E
نذر کردم که هم از راه به میخانه روم E
تا بگویم که چه کشفم شد از این سیر و سلوک E
به در صومعه با بربط و پیمانه روم E
آشنایان ره عشق گرم خون بخورند E
ناکسم گر به شکایت سوی بیگانه روم E
بعد از این دست من و زلف چو زنجیر نگار E
چند و چند از پی کام دل دیوانه روم E
گر ببینم خم ابروی چو محرابش باز E
سجده شکر کنم و از پی شکرانه روم E
خرم آن دم که چو حافظ به تولای وزیر E
سرخوش از میکده با دوست به کاشانه روم E
آن که پامال جفا کرد چو خاک راهم E
خاک می‌بوسم و عذر قدمش می‌خواهم E
من نه آنم که ز جور تو بنالم حاشا E
بنده معتقد و چاکر دولتخواهم E
بسته‌ام در خم گیسوی تو امید دراز E
آن مبادا که کند دست طلب کوتاهم E
ذره خاکم و در کوی توام جای خوش است E
ترسم ای دوست که بادی ببرد ناگاهم E
پیر میخانه سحر جام جهان بینم داد E
و اندر آن آینه از حسن تو کرد آگاهم E
صوفی صومعه عالم قدسم لیکن E
حالیا دیر مغان است حوالتگاهم E
با من راه نشین خیز و سوی میکده آی E
تا در آن حلقه ببینی که چه صاحب جاهم E
مست بگذشتی و از حافظت اندیشه نبود E
آه اگر دامن حسن تو بگیرد آهم E
خوشم آمد که سحر خسرو خاور می‌گفت E
با همه پادشهی بنده تورانشاهم E
دیدار شد میسر و بوس و کنار هم E
از بخت شکر دارم و از روزگار هم E
زاهد برو که طالع اگر طالع من است E
جامم به دست باشد و زلف نگار هم E
ما عیب کس به مستی و رندی نمی‌کنیم E
لعل بتان خوش است و می خوشگوار هم E
ای دل بشارتی دهمت محتسب نماند E
و از می جهان پر است و بت میگسار هم E
خاطر به دست تفرقه دادن نه زیرکیست E
مجموعه‌ای بخواه و صراحی بیار هم E
بر خاکیان عشق فشان جرعه لبش E
تا خاک لعل گون شود و مشکبار هم E
آن شد که چشم بد نگران بودی از کمین E
خصم از میان برفت و سرشک از کنار هم E
چون کائنات جمله به بوی تو زنده‌اند E
ای آفتاب سایه ز ما برمدار هم E
چون آب روی لاله و گل فیض حسن توست E
ای ابر لطف بر من خاکی ببار هم E
حافظ اسیر زلف تو شد از خدا بترس E
و از انتصاف آصف جم اقتدار هم E
برهان ملک و دین که ز دست وزارتش E
ایام کان یمین شد و دریا یسار هم E
بر یاد رای انور او آسمان به صبح E
جان می‌کند فدا و کواکب نثار هم E
گوی زمین ربوده چوگان عدل اوست E
وین برکشیده گنبد نیلی حصار هم E
عزم سبک عنان تو در جنبش آورد E
این پایدار مرکز عالی مدار هم E
تا از نتیجه فلک و طور دور اوست E
تبدیل ماه و سال و خزان و بهار هم E
خالی مباد کاخ جلالش ز سروران E
و از ساقیان سروقد گلعذار هم E
دردم از یار است و درمان نیز هم E
دل فدای او شد و جان نیز هم E
این که می‌گویند آن خوشتر ز حسن E
یار ما این دارد و آن نیز هم E
یاد باد آن کو به قصد خون ما E
عهد را بشکست و پیمان نیز هم E
دوستان در پرده می‌گویم سخن E
گفته خواهد شد به دستان نیز هم E
چون سر آمد دولت شب‌های وصل E
بگذرد ایام هجران نیز هم E
هر دو عالم یک فروغ روی اوست E
گفتمت پیدا و پنهان نیز هم E
اعتمادی نیست بر کار جهان E
بلکه بر گردون گردان نیز هم E
عاشق از قاضی نترسد می بیار E
بلکه از یرغوی دیوان نیز هم E
محتسب داند که حافظ عاشق است E
و آصف ملک سلیمان نیز هم E
ما بی غمان مست دل از دست داده‌ایم E
همراز عشق و همنفس جام باده‌ایم E
بر ما بسی کمان ملامت کشیده‌اند E
تا کار خود ز ابروی جانان گشاده‌ایم E
ای گل تو دوش داغ صبوحی کشیده‌ای E
ما آن شقایقیم که با داغ زاده‌ایم E
پیر مغان ز توبه ما گر ملول شد E
گو باده صاف کن که به عذر ایستاده‌ایم E
کار از تو می‌رود مددی ای دلیل راه E
کانصاف می‌دهیم و ز راه اوفتاده‌ایم E
چون لاله می مبین و قدح در میان کار E
این داغ بین که بر دل خونین نهاده‌ایم E
گفتی که حافظ این همه رنگ و خیال چیست E
نقش غلط مبین که همان لوح ساده‌ایم E
عمریست تا به راه غمت رو نهاده‌ایم E
روی و ریای خلق به یک سو نهاده‌ایم E
طاق و رواق مدرسه و قال و قیل علم E
در راه جام و ساقی مه رو نهاده‌ایم E
هم جان بدان دو نرگس جادو سپرده‌ایم E
هم دل بدان دو سنبل هندو نهاده‌ایم E
عمری گذشت تا به امید اشارتی E
چشمی بدان دو گوشه ابرو نهاده‌ایم E
ما ملک عافیت نه به لشکر گرفته‌ایم E
ما تخت سلطنت نه به بازو نهاده‌ایم E
تا سحر چشم یار چه بازی کند که باز E
بنیاد بر کرشمه جادو نهاده‌ایم E
بی زلف سرکشش سر سودایی از ملال E
همچون بنفشه بر سر زانو نهاده‌ایم E
در گوشه امید چو نظارگان ماه E
چشم طلب بر آن خم ابرو نهاده‌ایم E
گفتی که حافظا دل سرگشته‌ات کجاست E
در حلقه‌های آن خم گیسو نهاده‌ایم E
ما بدین در نه پی حشمت و جاه آمده‌ایم E
از بد حادثه این جا به پناه آمده‌ایم E
ره رو منزل عشقیم و ز سرحد عدم E
تا به اقلیم وجود این همه راه آمده‌ایم E
سبزه خط تو دیدیم و ز بستان بهشت E
به طلبکاری این مهرگیاه آمده‌ایم E
با چنین گنج که شد خازن او روح امین E
به گدایی به در خانه شاه آمده‌ایم E
لنگر حلم تو ای کشتی توفیق کجاست E
که در این بحر کرم غرق گناه آمده‌ایم E
آبرو می‌رود ای ابر خطاپوش ببار E
که به دیوان عمل نامه سیاه آمده‌ایم E
حافظ این خرقه پشمینه بینداز که ما E
از پی قافله با آتش آه آمده‌ایم E
فتوی پیر مغان دارم و قولیست قدیم E
که حرام است می آن جا که نه یار است ندیم E
چاک خواهم زدن این دلق ریایی چه کنم E
روح را صحبت ناجنس عذابیست الیم E
تا مگر جرعه فشاند لب جانان بر من E
سال‌ها شد که منم بر در میخانه مقیم E
مگرش خدمت دیرین من از یاد برفت E
ای نسیم سحری یاد دهش عهد قدیم E
بعد صد سال اگر بر سر خاکم گذری E
سر برآرد ز گلم رقص کنان عظم رمیم E
دلبر از ما به صد امید ستد اول دل E
ظاهرا عهد فرامش نکند خلق کریم E
غنچه گو تنگ دل از کار فروبسته مباش E
کز دم صبح مدد یابی و انفاس نسیم E
فکر بهبود خود ای دل ز دری دیگر کن E
درد عاشق نشود به به مداوای حکیم E
گوهر معرفت آموز که با خود ببری E
که نصیب دگران است نصاب زر و سیم E
دام سخت است مگر یار شود لطف خدا E
ور نه آدم نبرد صرفه ز شیطان رجیم E
حافظ ار سیم و زرت نیست چه شد شاکر باش E
چه به از دولت لطف سخن و طبع سلیم E
خیز تا از در میخانه گشادی طلبیم E
به ره دوست نشینیم و مرادی طلبیم E
زاد راه حرم وصل نداریم مگر E
به گدایی ز در میکده زادی طلبیم E
اشک آلوده ما گر چه روان است ولی E
به رسالت سوی او پاک نهادی طلبیم E
لذت داغ غمت بر دل ما باد حرام E
اگر از جور غم عشق تو دادی طلبیم E
نقطه خال تو بر لوح بصر نتوان زد E
مگر از مردمک دیده مدادی طلبیم E
عشوه‌ای از لب شیرین تو دل خواست به جان E
به شکرخنده لبت گفت مزادی طلبیم E
تا بود نسخه عطری دل سودازده را E
از خط غالیه سای تو سوادی طلبیم E
چون غمت را نتوان یافت مگر در دل شاد E
ما به امید غمت خاطر شادی طلبیم E
بر در مدرسه تا چند نشینی حافظ E
خیز تا از در میخانه گشادی طلبیم E
ما ز یاران چشم یاری داشتیم E
خود غلط بود آنچه ما پنداشتیم E
تا درخت دوستی بر کی دهد E
حالیا رفتیم و تخمی کاشتیم E
گفت و گو آیین درویشی نبود E
ور نه با تو ماجراها داشتیم E
شیوهٔ چشمت فریب جنگ داشت E
ما غلط کردیم و صلح انگاشتیم E
گلبن حسنت نه خود شد دلفروز E
ما دم همت بر او بگماشتیم E
نکته‌ها رفت و شکایت کس نکرد E
جانب حرمت فرونگذاشتیم E
گفت خود دادی به ما دل حافظا E
ما محصل بر کسی نگماشتیم E
ما درس سحر در ره میخانه نهادیم E
محصول دعا در ره جانانه نهادیم E
در خرمن صد زاهد عاقل زند آتش E
این داغ که ما بر دل دیوانه نهادیم E
سلطان ازل گنج غم عشق به ما داد E
تا روی در این منزل ویرانه نهادیم E
در دل ندهم ره پس از این مهر بتان را E
مهر لب او بر در این خانه نهادیم E
در خرقه از این بیش منافق نتوان بود E
بنیاد از این شیوه رندانه نهادیم E
چون می‌رود این کشتی سرگشته که آخر E
جان در سر آن گوهر یک دانه نهادیم E
المنة لله که چو ما بی‌دل و دین بود E
آن را که لقب عاقل و فرزانه نهادیم E
قانع به خیالی ز تو بودیم چو حافظ E
یا رب چه گداهمت و بیگانه نهادیم E
بگذار تا ز شارع میخانه بگذریم E
کز بهر جرعه‌ای همه محتاج این دریم E
روز نخست چون دم رندی زدیم و عشق E
شرط آن بود که جز ره آن شیوه نسپریم E
جایی که تخت و مسند جم می‌رود به باد E
گر غم خوریم خوش نبود به که می‌خوریم E
تا بو که دست در کمر او توان زدن E
در خون دل نشسته چو یاقوت احمریم E
واعظ مکن نصیحت شوریدگان که ما E
با خاک کوی دوست به فردوس ننگریم E
چون صوفیان به حالت و رقصند مقتدا E
ما نیز هم به شعبده دستی برآوریم E
از جرعه تو خاک زمین در و لعل یافت E
بیچاره ما که پیش تو از خاک کمتریم E
حافظ چو ره به کنگره کاخ وصل نیست E
با خاک آستانه این در به سر بریم E
خیز تا خرقه صوفی به خرابات بریم E
شطح و طامات به بازار خرافات بریم E
سوی رندان قلندر به ره آورد سفر E
دلق بسطامی و سجاده طامات بریم E
تا همه خلوتیان جام صبوحی گیرند E
چنگ صبحی به در پیر مناجات بریم E
با تو آن عهد که در وادی ایمن بستیم E
همچو موسی ارنی گوی به میقات بریم E
کوس ناموس تو بر کنگره عرش زنیم E
علم عشق تو بر بام سماوات بریم E
خاک کوی تو به صحرای قیامت فردا E
همه بر فرق سر از بهر مباهات بریم E
ور نهد در ره ما خار ملامت زاهد E
از گلستانش به زندان مکافات بریم E
شرممان باد ز پشمینه آلوده خویش E
گر بدین فضل و هنر نام کرامات بریم E
قدر وقت ار نشناسد دل و کاری نکند E
بس خجالت که از این حاصل اوقات بریم E
فتنه می‌بارد از این سقف مقرنس برخیز E
تا به میخانه پناه از همه آفات بریم E
در بیابان فنا گم شدن آخر تا کی E
ره بپرسیم مگر پی به مهمات بریم E
حافظ آب رخ خود بر در هر سفله مریز E
حاجت آن به که بر قاضی حاجات بریم E
بیا تا گل برافشانیم و می در ساغر اندازیم E
فلک را سقف بشکافیم و طرحی نو دراندازیم E
اگر غم لشکر انگیزد که خون عاشقان ریزد E
من و ساقی به هم تازیم و بنیادش براندازیم E
شراب ارغوانی را گلاب اندر قدح ریزیم E
نسیم عطرگردان را شِکَر در مجمر اندازیم E
چو در دست است رودی خوش بزن مطرب سرودی خوش E
که دست افشان غزل خوانیم و پاکوبان سر اندازیم E
صبا خاک وجود ما بدان عالی جناب انداز E
بود کان شاه خوبان را نظر بر منظر اندازیم E
یکی از عقل می‌لافد یکی طامات می‌بافد E
بیا کاین داوری‌ها را به پیش داور اندازیم E
بهشت عدن اگر خواهی بیا با ما به میخانه E
که از پای خمت روزی به حوض کوثر اندازیم E
سخندانیّ و خوشخوانی نمی‌ورزند در شیراز E
بیا حافظ که تا خود را به ملکی دیگر اندازیم E
صوفی بیا که خرقه سالوس برکشیم E
وین نقش زرق را خط بطلان به سر کشیم E
نذر و فتوح صومعه در وجه می‌نهیم E
دلق ریا به آب خرابات برکشیم E
فردا اگر نه روضه رضوان به ما دهند E
غلمان ز روضه حور ز جنت به درکشیم E
بیرون جهیم سرخوش و از بزم صوفیان E
غارت کنیم باده و شاهد به بر کشیم E
عشرت کنیم ور نه به حسرت کشندمان E
روزی که رخت جان به جهانی دگر کشیم E
سر خدا که در تتق غیب منزویست E
مستانه‌اش نقاب ز رخسار برکشیم E
کو جلوه‌ای ز ابروی او تا چو ماه نو E
گوی سپهر در خم چوگان زر کشیم E
حافظ نه حد ماست چنین لاف‌ها زدن E
پای از گلیم خویش چرا بیشتر کشیم E
دوستان وقت گل آن به که به عشرت کوشیم E
سخن اهل دل است این و به جان بنیوشیم E
نیست در کس کرم و وقت طرب می‌گذرد E
چاره آن است که سجاده به می بفروشیم E
خوش هواییست فرح بخش خدایا بفرست E
نازنینی که به رویش می گلگون نوشیم E
ارغنون ساز فلک رهزن اهل هنر است E
چون از این غصه ننالیم و چرا نخروشیم E
گل به جوش آمد و از می نزدیمش آبی E
لاجرم ز آتش حرمان و هوس می‌جوشیم E
می‌کشیم از قدح لاله شرابی موهوم E
چشم بد دور که بی مطرب و می مدهوشیم E
حافظ این حال عجب با که توان گفت که ما E
بلبلانیم که در موسم گل خاموشیم E
ما شبی دست برآریم و دعایی بکنیم E
غم هجران تو را چاره ز جایی بکنیم E
دل بیمار شد از دست رفیقان مددی E
تا طبیبش به سر آریم و دوایی بکنیم E
آن که بی جرم برنجید و به تیغم زد و رفت E
بازش آرید خدا را که صفایی بکنیم E
خشک شد بیخ طرب راه خرابات کجاست E
تا در آن آب و هوا نشو و نمایی بکنیم E
مدد از خاطر رندان طلب ای دل ور نه E
کار صعب است مبادا که خطایی بکنیم E
سایه طایر کم حوصله کاری نکند E
طلب از سایه میمون همایی بکنیم E
دلم از پرده بشد حافظ خوشگوی کجاست E
تا به قول و غزلش ساز نوایی بکنیم E
ما نگوییم بد و میل به ناحق نکنیم E
جامه کس سیه و دلق خود ازرق نکنیم E
عیب درویش و توانگر به کم و بیش بد است E
کار بد مصلحت آن است که مطلق نکنیم E
رقم مغلطه بر دفتر دانش نزنیم E
سر حق بر ورق شعبده ملحق نکنیم E
شاه اگر جرعه رندان نه به حرمت نوشد E
التفاتش به می صاف مروق نکنیم E
خوش برانیم جهان در نظر راهروان E
فکر اسب سیه و زین مغرق نکنیم E
آسمان کشتی ارباب هنر می‌شکند E
تکیه آن به که بر این بحر معلق نکنیم E
گر بدی گفت حسودی و رفیقی رنجید E
گو تو خوش باش که ما گوش به احمق نکنیم E
حافظ ار خصم خطا گفت نگیریم بر او E
ور به حق گفت جدل با سخن حق نکنیم E
سرم خوش است و به بانگ بلند می‌گویم E
که من نسیم حیات از پیاله می‌جویم E
عبوس زهد به وجه خمار ننشیند E
مرید خرقه دردی کشان خوش خویم E
شدم فسانه به سرگشتگی و ابروی دوست E
کشید در خم چوگان خویش چون گویم E
گرم نه پیر مغان در به روی بگشاید E
کدام در بزنم چاره از کجا جویم E
مکن در این چمنم سرزنش به خودرویی E
چنان که پرورشم می‌دهند می‌رویم E
تو خانقاه و خرابات در میانه مبین E
خدا گواه که هر جا که هست با اویم E
غبار راه طلب کیمیای بهروزیست E
غلام دولت آن خاک عنبرین بویم E
ز شوق نرگس مست بلندبالایی E
چو لاله با قدح افتاده بر لب جویم E
بیار می که به فتوی حافظ از دل پاک E
غبار زرق به فیض قدح فروشویم E
بارها گفته‌ام و بار دگر می‌گویم E
که من دلشده این ره نه به خود می‌پویم E
در پس آینه طوطی صفتم داشته‌اند E
آن چه استاد ازل گفت بگو می‌گویم E
من اگر خارم و گر گل چمن آرایی هست E
که از آن دست که او می‌کشدم می‌رویم E
دوستان عیب من بی‌دل حیران مکنید E
گوهری دارم و صاحب نظری می‌جویم E
گر چه با دلق ملمع می گلگون عیب است E
مکنم عیب کز او رنگ ریا می‌شویم E
خنده و گریه عشاق ز جایی دگر است E
می‌سرایم به شب و وقت سحر می‌مویم E
حافظم گفت که خاک در میخانه مبوی E
گو مکن عیب که من مشک ختن می‌بویم E
گر چه ما بندگان پادشهیم E
پادشاهان ملک صبحگهیم E
گنج در آستین و کیسه تهی E
جام گیتی نما و خاک رهیم E
هوشیار حضور و مست غرور E
بحر توحید و غرقه گنهیم E
شاهد بخت چون کرشمه کند E
ماش آیینه رخ چو مهیم E
شاه بیدار بخت را هر شب E
ما نگهبان افسر و کلهیم E
گو غنیمت شمار صحبت ما E
که تو در خواب و ما به دیده گهیم E
شاه منصور واقف است که ما E
روی همت به هر کجا که نهیم E
دشمنان را ز خون کفن سازیم E
دوستان را قبای فتح دهیم E
رنگ تزویر پیش ما نبود E
شیر سرخیم و افعی سیهیم E
وام حافظ بگو که بازدهند E
کرده‌ای اعتراف و ما گوهیم E
فاتحه‌ای چو آمدی بر سر خسته‌ای بخوان E
لب بگشا که می‌دهد لعل لبت به مرده جان E
آن که به پرسش آمد و فاتحه خواند و می‌رود E
گو نفسی که روح را می‌کنم از پی اش روان E
ای که طبیب خسته‌ای روی زبان من ببین E
کاین دم و دود سینه‌ام بار دل است بر زبان E
گر چه تب استخوان من کرد ز مهر گرم و رفت E
همچو تبم نمی‌رود آتش مهر از استخوان E
حال دلم ز خال تو هست در آتشش وطن E
چشمم از آن دو چشم تو خسته شده‌ست و ناتوان E
بازنشان حرارتم ز آب دو دیده و ببین E
نبض مرا که می‌دهد هیچ ز زندگی نشان E
آن که مدام شیشه‌ام از پی عیش داده است E
شیشه‌ام از چه می‌برد پیش طبیب هر زمان E
حافظ از آب زندگی شعر تو داد شربتم E
ترک طبیب کن بیا نسخه شربتم بخوان E
چندان که گفتم غم با طبیبان E
درمان نکردند مسکین غریبان E
آن گل که هر دم در دست بادیست E
گو شرم بادش از عندلیبان E
یا رب امان ده تا بازبیند E
چشم محبان روی حبیبان E
درج محبت بر مهر خود نیست E
یا رب مبادا کام رقیبان E
ای منعم آخر بر خوان جودت E
تا چند باشیم از بی نصیبان E
حافظ نگشتی شیدای گیتی E
گر می‌شنیدی پند ادیبان E
می‌سوزم از فراقت روی از جفا بگردان E
هجران بلای ما شد یا رب بلا بگردان E
مه جلوه می‌نماید بر سبز خنگ گردون E
تا او به سر درآید بر رخش پا بگردان E
مر غول را برافشان یعنی به رغم سنبل E
گرد چمن بخوری همچون صبا بگردان E
یغمای عقل و دین را بیرون خرام سرمست E
در سر کلاه بشکن در بر قبا بگردان E
ای نور چشم مستان در عین انتظارم E
چنگ حزین و جامی بنواز یا بگردان E
دوران همی‌نویسد بر عارضش خطی خوش E
یا رب نوشته بد از یار ما بگردان E
حافظ ز خوبرویان بختت جز این قدر نیست E
گر نیستت رضایی حکم قضا بگردان E
یا رب آن آهوی مشکین به ختن بازرسان E
وان سهی سرو خرامان به چمن بازرسان E
دل آزرده ما را به نسیمی بنواز E
یعنی آن جان ز تن رفته به تن بازرسان E
ماه و خورشید به منزل چو به امر تو رسند E
یار مه روی مرا نیز به من بازرسان E
دیده‌ها در طلب لعل یمانی خون شد E
یا رب آن کوکب رخشان به یمن بازرسان E
برو ای طایر میمون همایون آثار E
پیش عنقا سخن زاغ و زغن بازرسان E
سخن این است که ما بی تو نخواهیم حیات E
بشنو ای پیک خبرگیر و سخن بازرسان E
آن که بودی وطنش دیده حافظ یا رب E
به مرادش ز غریبی به وطن بازرسان E
خدا را کم نشین با خرقه پوشان E
رخ از رندان بی‌سامان مپوشان E
در این خرقه بسی آلودگی هست E
خوشا وقت قبای می فروشان E
در این صوفی وشان دردی ندیدم E
که صافی باد عیش دردنوشان E
تو نازک طبعی و طاقت نیاری E
گرانی‌های مشتی دلق پوشان E
چو مستم کرده‌ای مستور منشین E
چو نوشم داده‌ای زهرم منوشان E
بیا و از غبن این سالوسیان بین E
صراحی خون دل و بربط خروشان E
ز دلگرمی حافظ بر حذر باش E
که دارد سینه‌ای چون دیگ جوشان E
شاه شمشادقدان خسرو شیرین دهنان E
که به مژگان شکند قلب همه صف شکنان E
مست بگذشت و نظر بر من درویش انداخت E
گفت ای چشم و چراغ همه شیرین سخنان E
تا کی از سیم و زرت کیسه تهی خواهد بود E
بنده من شو و برخور ز همه سیمتنان E
کمتر از ذره نه‌ای پست مشو مهر بورز E
تا به خلوتگه خورشید رسی چرخ زنان E
بر جهان تکیه مکن ور قدحی می داری E
شادی زهره جبینان خور و نازک بدنان E
پیر پیمانه کش من که روانش خوش باد E
گفت پرهیز کن از صحبت پیمان شکنان E
دامن دوست به دست آر و ز دشمن بگسل E
مرد یزدان شو و فارغ گذر از اهرمنان E
با صبا در چمن لاله سحر می‌گفتم E
که شهیدان که‌اند این همه خونین کفنان E
گفت حافظ من و تو محرم این راز نه‌ایم E
از می لعل حکایت کن و شیرین دهنان E
بهار و گل طرب انگیز گشت و توبه شکن E
به شادی رخ گل بیخ غم ز دل برکن E
رسید باد صبا غنچه در هواداری E
ز خود برون شد و بر خود درید پیراهن E
طریق صدق بیاموز از آب صافی دل E
به راستی طلب آزادگی ز سرو چمن E
ز دستبرد صبا گرد گل کلاله نگر E
شکنج گیسوی سنبل ببین به روی سمن E
عروس غنچه رسید از حرم به طالع سعد E
بعینه دل و دین می‌برد به وجه حسن E
صفیر بلبل شوریده و نفیر هزار E
برای وصل گل آمد برون ز بیت حزن E
حدیث صحبت خوبان و جام باده بگو E
به قول حافظ و فتوی پیر صاحب فن E
چو گل هر دم به بویت جامه در تن E
کنم چاک از گریبان تا به دامن E
تنت را دید گل گویی که در باغ E
چو مستان جامه را بدرید بر تن E
من از دست غمت مشکل برم جان E
ولی دل را تو آسان بردی از من E
به قول دشمنان برگشتی از دوست E
نگردد هیچ کس با دوست دشمن E
تنت در جامه چون در جام باده E
دلت در سینه چون در سیم آهن E
ببار ای شمع اشک از چشم خونین E
که شد سوز دلت بر خلق روشن E
مکن کز سینه‌ام آه جگرسوز E
برآید همچو دود از راه روزن E
دلم را مشکن و در پا مینداز E
که دارد در سر زلف تو مسکن E
چو دل در زلف تو بسته‌ست حافظ E
بدین سان کار او در پا میفکن E
افسر سلطان گل پیدا شد از طرف چمن E
مقدمش یا رب مبارک باد بر سرو و سمن E
خوش به جای خویشتن بود این نشست خسروی E
تا نشیند هر کسی اکنون به جای خویشتن E
خاتم جم را بشارت ده به حسن خاتمت E
کاسم اعظم کرد از او کوتاه دست اهرمن E
تا ابد معمور باد این خانه کز خاک درش E
هر نفس با بوی رحمان می‌وزد باد یمن E
شوکت پور پشنگ و تیغ عالمگیر او E
در همه شهنامه‌ها شد داستان انجمن E
خنگ چوگانی چرخت رام شد در زیر زین E
شهسوارا چون به میدان آمدی گویی بزن E
جویبار ملک را آب روان شمشیر توست E
تو درخت عدل بنشان بیخ بدخواهان بکن E
بعد از این نشگفت اگر با نکهت خلق خوشت E
خیزد از صحرای ایذج نافه مشک ختن E
گوشه گیران انتظار جلوه خوش می‌کنند E
برشکن طرف کلاه و برقع از رخ برفکن E
مشورت با عقل کردم گفت حافظ می بنوش E
ساقیا می ده به قول مستشار مؤتمن E
ای صبا بر ساقی بزم اتابک عرضه دار E
تا از آن جام زرافشان جرعه‌ای بخشد به من E
خوشتر از فکر می و جام چه خواهد بودن E
تا ببینم که سرانجام چه خواهد بودن E
غم دل چند توان خورد که ایام نماند E
گو نه دل باش و نه ایام چه خواهد بودن E
مرغ کم حوصله را گو غم خود خور که بر او E
رحم آن کس که نهد دام چه خواهد بودن E
باده خور غم مخور و پند مقلد منیوش E
اعتبار سخن عام چه خواهد بودن E
دست رنج تو همان به که شود صرف به کام E
دانی آخر که به ناکام چه خواهد بودن E
پیر میخانه همی‌خواند معمایی دوش E
از خط جام که فرجام چه خواهد بودن E
بردم از ره دل حافظ به دف و چنگ و غزل E
تا جزای من بدنام چه خواهد بودن E
دانی که چیست دولت دیدار یار دیدن E
در کوی او گدایی بر خسروی گزیدن E
از جان طمع بریدن آسان بود ولیکن E
از دوستان جانی مشکل توان بریدن E
خواهم شدن به بستان چون غنچه با دل تنگ E
وان جا به نیک نامی پیراهنی دریدن E
گه چون نسیم با گل راز نهفته گفتن E
گه سر عشقبازی از بلبلان شنیدن E
بوسیدن لب یار اول ز دست مگذار E
کآخر ملول گردی از دست و لب گزیدن E
فرصت شمار صحبت کز این دوراهه منزل E
چون بگذریم دیگر نتوان به هم رسیدن E
گویی برفت حافظ از یاد شاه یحیی E
یا رب به یادش آور درویش پروریدن E
منم که شهره شهرم به عشق ورزیدن E
منم که دیده نیالوده‌ام به بد دیدن E
وفا کنیم و ملامت کشیم و خوش باشیم E
که در طریقت ما کافریست رنجیدن E
به پیر میکده گفتم که چیست راه نجات E
بخواست جام می و گفت عیب پوشیدن E
مراد دل ز تماشای باغ عالم چیست E
به دست مردم چشم از رخ تو گل چیدن E
به می پرستی از آن نقش خود زدم بر آب E
که تا خراب کنم نقش خود پرستیدن E
به رحمت سر زلف تو واثقم ور نه E
کشش چو نبود از آن سو چه سود کوشیدن E
عنان به میکده خواهیم تافت زین مجلس E
که وعظ بی عملان واجب است نشنیدن E
ز خط یار بیاموز مهر با رخ خوب E
که گرد عارض خوبان خوش است گردیدن E
مبوس جز لب ساقی و جام می حافظ E
که دست زهدفروشان خطاست بوسیدن E
ای روی ماه منظر تو نوبهار حسن E
خال و خط تو مرکز حسن و مدار حسن E
در چشم پرخمار تو پنهان فسون سحر E
در زلف بی‌قرار تو پیدا قرار حسن E
ماهی نتافت همچو تو از برج نیکویی E
سروی نخاست چون قدت از جویبار حسن E
خرم شد از ملاحت تو عهد دلبری E
فرخ شد از لطافت تو روزگار حسن E
از دام زلف و دانه خال تو در جهان E
یک مرغ دل نماند نگشته شکار حسن E
دایم به لطف دایه طبع از میان جان E
می‌پرورد به ناز تو را در کنار حسن E
گرد لبت بنفشه از آن تازه و تر است E
کآب حیات می‌خورد از جویبار حسن E
حافظ طمع برید که بیند نظیر تو E
دیار نیست جز رخت اندر دیار حسن E
گلبرگ را ز سنبل مشکین نقاب کن E
یعنی که رخ بپوش و جهانی خراب کن E
بفشان عرق ز چهره و اطراف باغ را E
چون شیشه‌های دیده ما پرگلاب کن E
ایام گل چو عمر به رفتن شتاب کرد E
ساقی به دور باده گلگون شتاب کن E
بگشا به شیوه نرگس پرخواب مست را E
و از رشک چشم نرگس رعنا به خواب کن E
بوی بنفشه بشنو و زلف نگار گیر E
بنگر به رنگ لاله و عزم شراب کن E
زان جا که رسم و عادت عاشق‌کشی توست E
با دشمنان قدح کش و با ما عتاب کن E
همچون حباب دیده به روی قدح گشای E
وین خانه را قیاس اساس از حباب کن E
حافظ وصال می‌طلبد از ره دعا E
یا رب دعای خسته دلان مستجاب کن E
ای نور چشم من سخنی هست گوش کن E
چون ساغرت پر است بنوشان و نوش کن E
در راه عشق وسوسه اهرمن بسیست E
پیش آی و گوش دل به پیام سروش کن E
برگ نوا تبه شد و ساز طرب نماند E
ای چنگ ناله برکش و ای دف خروش کن E
تسبیح و خرقه لذت مستی نبخشدت E
همت در این عمل طلب از می فروش کن E
پیران سخن ز تجربه گویند گفتمت E
هان ای پسر که پیر شوی پند گوش کن E
بر هوشمند سلسله ننهاد دست عشق E
خواهی که زلف یار کشی ترک هوش کن E
با دوستان مضایقه در عمر و مال نیست E
صد جان فدای یار نصیحت نیوش کن E
ساقی که جامت از می صافی تهی مباد E
چشم عنایتی به من دردنوش کن E
سرمست در قبای زرافشان چو بگذری E
یک بوسه نذر حافظ پشمینه پوش کن E
کرشمه‌ای کن و بازار ساحری بشکن E
به غمزه رونق و ناموس سامری بشکن E
به باد ده سر و دستار عالمی یعنی E
کلاه گوشه به آیین سروری بشکن E
به زلف گوی که آیین دلبری بگذار E
به غمزه گوی که قلب ستمگری بشکن E
برون خرام و ببر گوی خوبی از همه کس E
سزای حور بده رونق پری بشکن E
به آهوان نظر شیر آفتاب بگیر E
به ابروان دوتا قوس مشتری بشکن E
چو عطرسای شود زلف سنبل از دم باد E
تو قیمتش به سر زلف عنبری بشکن E
چو عندلیب فصاحت فروشد ای حافظ E
تو قدر او به سخن گفتن دری بشکن E
چون شوم خاک رهش دامن بیفشاند ز من E
ور بگویم دل بگردان رو بگرداند ز من E
روی رنگین را به هر کس می‌نماید همچو گل E
ور بگویم بازپوشان بازپوشاند ز من E
چشم خود را گفتم آخر یک نظر سیرش ببین E
گفت می‌خواهی مگر تا جوی خون راند ز من E
او به خونم تشنه و من بر لبش تا چون شود E
کام بستانم از او یا داد بستاند ز من E
گر چو فرهادم به تلخی جان برآید باک نیست E
بس حکایت‌های شیرین باز می‌ماند ز من E
گر چو شمعش پیش میرم بر غمم خندان شود E
ور برنجم خاطر نازک برنجاند ز من E
دوستان جان داده‌ام بهر دهانش بنگرید E
کو به چیزی مختصر چون باز می‌ماند ز من E
صبر کن حافظ که گر زین دست باشد درس غم E
عشق در هر گوشه‌ای افسانه‌ای خواند ز من E
نکته‌ای دلکش بگویم خال آن مه رو ببین E
عقل و جان را بسته زنجیر آن گیسو ببین E
عیب دل کردم که وحشی وضع و هرجایی مباش E
گفت چشم شیرگیر و غنج آن آهو ببین E
حلقه زلفش تماشاخانه باد صباست E
جان صد صاحب دل آن جا بسته یک مو ببین E
عابدان آفتاب از دلبر ما غافلند E
ای ملامتگو خدا را رو مبین آن رو ببین E
زلف دل دزدش صبا را بند بر گردن نهاد E
با هواداران ره رو حیله هندو ببین E
این که من در جست و جوی او ز خود فارغ شدم E
کس ندیده‌ست و نبیند مثلش از هر سو ببین E
حافظ ار در گوشه محراب می‌نالد رواست E
ای نصیحتگو خدا را آن خم ابرو ببین E
از مراد شاه منصور ای فلک سر برمتاب E
تیزی شمشیر بنگر قوت بازو ببین E
شراب لعل کش و روی مه جبینان بین E
خلاف مذهب آنان جمال اینان بین E
به زیر دلق ملمع کمندها دارند E
درازدستی این کوته آستینان بین E
به خرمن دو جهان سر فرو نمی‌آرند E
دماغ و کبر گدایان و خوشه چینان بین E
بهای نیم کرشمه هزار جان طلبند E
نیاز اهل دل و ناز نازنینان بین E
حقوق صحبت ما را به باد داد و برفت E
وفای صحبت یاران و همنشینان بین E
اسیر عشق شدن چاره خلاص من است E
ضمیر عاقبت اندیش پیش بینان بین E
کدورت از دل حافظ ببرد صحبت دوست E
صفای همت پاکان و پاکدینان بین E
می‌فکن بر صف رندان نظری بهتر از این E
بر در میکده می کن گذری بهتر از این E
در حق من لبت این لطف که می‌فرماید E
سخت خوب است ولیکن قدری بهتر از این E
آن که فکرش گره از کار جهان بگشاید E
گو در این کار بفرما نظری بهتر از این E
ناصحم گفت که جز غم چه هنر دارد عشق E
برو ای خواجه عاقل هنری بهتر از این E
دل بدان رود گرامی چه کنم گر ندهم E
مادر دهر ندارد پسری بهتر از این E
من چو گویم که قدح نوش و لب ساقی بوس E
بشنو از من که نگوید دگری بهتر از این E
کلک حافظ شکرین میوه نباتیست بچین E
که در این باغ نبینی ثمری بهتر از این E
به جان پیر خرابات و حق صحبت او E
که نیست در سر من جز هوای خدمت او E
بهشت اگر چه نه جای گناهکاران است E
بیار باده که مستظهرم به همت او E
چراغ صاعقه آن سحاب روشن باد E
که زد به خرمن ما آتش محبت او E
بر آستانه میخانه گر سری بینی E
مزن به پای که معلوم نیست نیت او E
بیا که دوش به مستی سروش عالم غیب E
نوید داد که عام است فیض رحمت او E
مکن به چشم حقارت نگاه در من مست E
که نیست معصیت و زهد بی مشیت او E
نمی‌کند دل من میل زهد و توبه ولی E
به نام خواجه بکوشیم و فر دولت او E
مدام خرقه حافظ به باده در گرو است E
مگر ز خاک خرابات بود فطرت او E
مزرع سبز فلک دیدم و داس مه نو E
یادم از کشته خویش آمد و هنگام درو E
گفتم ای بخت بخفتیدی و خورشید دمید E
گفت با این همه از سابقه نومید مشو E
گر روی پاک و مجرد چو مسیحا به فلک E
از چراغ تو به خورشید رسد صد پرتو E
تکیه بر اختر شب دزد مکن کاین عیار E
تاج کاووس ببرد و کمر کیخسرو E
گوشوار زر و لعل ار چه گران دارد گوش E
دور خوبی گذران است نصیحت بشنو E
چشم بد دور ز خال تو که در عرصه حسن E
بیدقی راند که برد از مه و خورشید گرو E
آسمان گو مفروش این عظمت کاندر عشق E
خرمن مه به جوی خوشه پروین به دو جو E
آتش زهد و ریا خرمن دین خواهد سوخت E
حافظ این خرقه پشمینه بینداز و برو E
ای قبای پادشاهی راست بر بالای تو E
زینت تاج و نگین از گوهر والای تو E
آفتاب فتح را هر دم طلوعی می‌دهد E
از کلاه خسروی رخسار مه سیمای تو E
جلوه گاه طایر اقبال باشد هر کجا E
سایه‌اندازد همای چتر گردون سای تو E
از رسوم شرع و حکمت با هزاران اختلاف E
نکته‌ای هرگز نشد فوت از دل دانای تو E
آب حیوانش ز منقار بلاغت می‌چکد E
طوطی خوش لهجه یعنی کلک شکرخای تو E
گر چه خورشید فلک چشم و چراغ عالم است E
روشنایی بخش چشم اوست خاک پای تو E
آن چه اسکندر طلب کرد و ندادش روزگار E
جرعه‌ای بود از زلال جام جان افزای تو E
عرض حاجت در حریم حضرتت محتاج نیست E
راز کس مخفی نماند با فروغ رای تو E
خسروا پیرانه سر حافظ جوانی می‌کند E
بر امید عفو جان بخش گنه فرسای تو E
تاب بنفشه می‌دهد طره مشک سای تو E
پرده غنچه می‌درد خنده دلگشای تو E
ای گل خوش نسیم من بلبل خویش را مسوز E
کز سر صدق می‌کند شب همه شب دعای تو E
من که ملول گشتمی از نفس فرشتگان E
قال و مقال عالمی می‌کشم از برای تو E
دولت عشق بین که چون از سر فقر و افتخار E
گوشه تاج سلطنت می‌شکند گدای تو E
خرقه زهد و جام می گر چه نه درخور همند E
این همه نقش می‌زنم از جهت رضای تو E
شور شراب عشق تو آن نفسم رود ز سر E
کاین سر پرهوس شود خاک در سرای تو E
شاه‌نشین چشم من تکیه گه خیال توست E
جای دعاست شاه من بی تو مباد جای تو E
خوش چمنیست عارضت خاصه که در بهار حسن E
حافظ خوش کلام شد مرغ سخنسرای تو E
مرا چشمیست خون افشان ز دست آن کمان ابرو E
جهان بس فتنه خواهد دید از آن چشم و از آن ابرو E
غلام چشم آن ترکم که در خواب خوش مستی E
نگارین گلشنش روی است و مشکین سایبان ابرو E
هلالی شد تنم زین غم که با طغرای ابرویش E
که باشد مه که بنماید ز طاق آسمان ابرو E
رقیبان غافل و ما را از آن چشم و جبین هر دم E
هزاران گونه پیغام است و حاجب در میان ابرو E
روان گوشه گیران را جبینش طرفه گلزاریست E
که بر طرف سمن زارش همی‌گردد چمان ابرو E
دگر حور و پری را کس نگوید با چنین حسنی E
که این را این چنین چشم است و آن را آن چنان ابرو E
تو کافردل نمی‌بندی نقاب زلف و می‌ترسم E
که محرابم بگرداند خم آن دلستان ابرو E
اگر چه مرغ زیرک بود حافظ در هواداری E
به تیر غمزه صیدش کرد چشم آن کمان ابرو E
خط عذار یار که بگرفت ماه از او E
خوش حلقه‌ایست لیک به در نیست راه از او E
ابروی دوست گوشه محراب دولت است E
آن جا بمال چهره و حاجت بخواه از او E
ای جرعه نوش مجلس جم سینه پاک دار E
کآیینه‌ایست جام جهان بین که آه از او E
کردار اهل صومعه‌ام کرد می پرست E
این دود بین که نامه من شد سیاه از او E
سلطان غم هر آن چه تواند بگو بکن E
من برده‌ام به باده فروشان پناه از او E
ساقی چراغ می به ره آفتاب دار E
گو برفروز مشعله صبحگاه از او E
آبی به روزنامه اعمال ما فشان E
باشد توان سترد حروف گناه از او E
حافظ که ساز مطرب عشاق ساز کرد E
خالی مباد عرصه این بزمگاه از او E
آیا در این خیال که دارد گدای شهر E
روزی بود که یاد کند پادشاه از او E
گلبن عیش می‌دمد ساقی گلعذار کو E
باد بهار می‌وزد باده خوشگوار کو E
هر گل نو ز گلرخی یاد همی‌کند ولی E
گوش سخن شنو کجا دیده اعتبار کو E
مجلس بزم عیش را غالیه مراد نیست E
ای دم صبح خوش نفس نافه زلف یار کو E
حسن فروشی گلم نیست تحمل ای صبا E
دست زدم به خون دل بهر خدا نگار کو E
شمع سحرگهی اگر لاف ز عارض تو زد E
خصم زبان دراز شد خنجر آبدار کو E
گفت مگر ز لعل من بوسه نداری آرزو E
مردم از این هوس ولی قدرت و اختیار کو E
حافظ اگر چه در سخن خازن گنج حکمت است E
از غم روزگار دون طبع سخن گزار کو E
ای پیک راستان خبر یار ما بگو E
احوال گل به بلبل دستان سرا بگو E
ما محرمان خلوت انسیم غم مخور E
با یار آشنا سخن آشنا بگو E
برهم چو می‌زد آن سر زلفین مشکبار E
با ما سر چه داشت ز بهر خدا بگو E
هر کس که گفت خاک در دوست توتیاست E
گو این سخن معاینه در چشم ما بگو E
آن کس که منع ما ز خرابات می‌کند E
گو در حضور پیر من این ماجرا بگو E
گر دیگرت بر آن در دولت گذر بود E
بعد از ادای خدمت و عرض دعا بگو E
هر چند ما بدیم تو ما را بدان مگیر E
شاهانه ماجرای گناه گدا بگو E
بر این فقیر نامه آن محتشم بخوان E
با این گدا حکایت آن پادشا بگو E
جان‌ها ز دام زلف چو بر خاک می‌فشاند E
بر آن غریب ما چه گذشت ای صبا بگو E
جان پرور است قصهٔ ارباب معرفت E
رمزی برو بپرس حدیثی بیا بگو E
حافظ گرت به مجلس او راه می‌دهند E
می نوش و ترک زرق ز بهر خدا بگو E
خنک نسیم معنبر شمامه‌ای دلخواه E
که در هوای تو برخاست بامداد پگاه E
دلیل راه شو ای طایر خجسته لقا E
که دیده آب شد از شوق خاک آن درگاه E
به یاد شخص نزارم که غرق خون دل است E
هلال را ز کنار افق کنید نگاه E
منم که بی تو نفس می‌کشم زهی خجلت E
مگر تو عفو کنی ور نه چیست عذر گناه E
ز دوستان تو آموخت در طریقت مهر E
سپیده دم که صبا چاک زد شعار سیاه E
به عشق روی تو روزی که از جهان بروم E
ز تربتم بدمد سرخ گل به جای گیاه E
مده به خاطر نازک ملالت از من زود E
که حافظ تو خود این لحظه گفت بسم الله E
گر تیغ بارد در کوی آن ماه E
گردن نهادیم الحکم لله E
آیین تقوا ما نیز دانیم E
لیکن چه چاره با بخت گمراه E
ما شیخ و واعظ کمتر شناسیم E
یا جام باده یا قصه کوتاه E
من رند و عاشق در موسم گل E
آن گاه توبه استغفرالله E
مهر تو عکسی بر ما نیفکند E
آیینه رویا آه از دلت آه E
الصبر مر و العمر فان E
یا لیت شعری حتام القاه E
حافظ چه نالی گر وصل خواهی E
خون بایدت خورد در گاه و بی‌گاه E
وصال او ز عمر جاودان به E
خداوندا مرا آن ده که آن به E
به شمشیرم زد و با کس نگفتم E
که راز دوست از دشمن نهان به E
به داغ بندگی مردن بر این در E
به جان او که از ملک جهان به E
خدا را از طبیب من بپرسید E
که آخر کی شود این ناتوان به E
گلی کان پایمال سرو ما گشت E
بود خاکش ز خون ارغوان به E
به خلدم دعوت ای زاهد مفرما E
که این سیب زنخ زان بوستان به E
دلا دایم گدای کوی او باش E
به حکم آن که دولت جاودان به E
جوانا سر متاب از پند پیران E
که رای پیر از بخت جوان به E
شبی می‌گفت چشم کس ندیده‌ست E
ز مروارید گوشم در جهان به E
اگر چه زنده رود آب حیات است E
ولی شیراز ما از اصفهان به E
سخن اندر دهان دوست شکر E
ولیکن گفته حافظ از آن به E
ناگهان پرده برانداخته‌ای یعنی چه E
مست از خانه برون تاخته‌ای یعنی چه E
زلف در دست صبا گوش به فرمان رقیب E
این چنین با همه درساخته‌ای یعنی چه E
شاه خوبانی و منظور گدایان شده‌ای E
قدر این مرتبه نشناخته‌ای یعنی چه E
نه سر زلف خود اول تو به دستم دادی E
بازم از پای درانداخته‌ای یعنی چه E
سخنت رمز دهان گفت و کمر سر میان E
و از میان تیغ به ما آخته‌ای یعنی چه E
هر کس از مهره مهر تو به نقشی مشغول E
عاقبت با همه کج باخته‌ای یعنی چه E
حافظا در دل تنگت چو فرود آمد یار E
خانه از غیر نپرداخته‌ای یعنی چه E
در سرای مغان رفته بود و آب زده E
نشسته پیر و صلایی به شیخ و شاب زده E
سبوکشان همه در بندگیش بسته کمر E
ولی ز ترک کله چتر بر سحاب زده E
شعاع جام و قدح نور ماه پوشیده E
عذار مغبچگان راه آفتاب زده E
عروس بخت در آن حجله با هزاران ناز E
شکسته کسمه و بر برگ گل گلاب زده E
گرفته ساغر عشرت فرشته رحمت E
ز جرعه بر رخ حور و پری گلاب زده E
ز شور و عربده شاهدان شیرین کار E
شکر شکسته سمن ریخته رباب زده E
سلام کردم و با من به روی خندان گفت E
که ای خمارکش مفلس شراب زده E
که این کند که تو کردی به ضعف همت و رای E
ز گنج خانه شده خیمه بر خراب زده E
وصال دولت بیدار ترسمت ندهند E
که خفته‌ای تو در آغوش بخت خواب زده E
بیا به میکده حافظ که بر تو عرضه کنم E
هزار صف ز دعاهای مستجاب زده E
فلک جنیبه کش شاه نصره الدین است E
بیا ببین ملکش دست در رکاب زده E
خرد که ملهم غیب است بهر کسب شرف E
ز بام عرش صدش بوسه بر جناب زده E
ای که با سلسله زلف دراز آمده‌ای E
فرصتت باد که دیوانه نواز آمده‌ای E
ساعتی ناز مفرما و بگردان عادت E
چون به پرسیدن ارباب نیاز آمده‌ای E
پیش بالای تو میرم چه به صلح و چه به جنگ E
چون به هر حال برازنده ناز آمده‌ای E
آب و آتش به هم آمیخته‌ای از لب لعل E
چشم بد دور که بس شعبده بازآمده‌ای E
آفرین بر دل نرم تو که از بهر ثواب E
کشته غمزه خود را به نماز آمده‌ای E
زهد من با تو چه سنجد که به یغمای دلم E
مست و آشفته به خلوتگه راز آمده‌ای E
گفت حافظ دگرت خرقه شراب آلوده‌ست E
مگر از مذهب این طایفه بازآمده‌ای E
دوش رفتم به در میکده خواب آلوده E
خرقه تردامن و سجاده شراب آلوده E
آمد افسوس کنان مغبچه باده فروش E
گفت بیدار شو ای ره رو خواب آلوده E
شست و شویی کن و آن گه به خرابات خرام E
تا نگردد ز تو این دیر خراب آلوده E
به هوای لب شیرین پسران چند کنی E
جوهر روح به یاقوت مذاب آلوده E
به طهارت گذران منزل پیری و مکن E
خلعت شیب چو تشریف شباب آلوده E
پاک و صافی شو و از چاه طبیعت به درآی E
که صفایی ندهد آب تراب آلوده E
گفتم ای جان جهان دفتر گل عیبی نیست E
که شود فصل بهار از می ناب آلوده E
آشنایان ره عشق در این بحر عمیق E
غرقه گشتند و نگشتند به آب آلوده E
گفت حافظ لغز و نکته به یاران مفروش E
آه از این لطف به انواع عتاب آلوده E
از من جدا مشو که توام نور دیده‌ای E
آرام جان و مونس قلب رمیده‌ای E
از دامن تو دست ندارند عاشقان E
پیراهن صبوری ایشان دریده‌ای E
از چشم بخت خویش مبادت گزند از آنک E
در دلبری به غایت خوبی رسیده‌ای E
منعم مکن ز عشق وی ای مفتی زمان E
معذور دارمت که تو او را ندیده‌ای E
آن سرزنش که کرد تو را دوست حافظا E
بیش از گلیم خویش مگر پا کشیده‌ای E
دامن کشان همی‌شد در شرب زرکشیده E
صد ماه رو ز رشکش جیب قصب دریده E
از تاب آتش می بر گرد عارضش خوی E
چون قطره‌های شبنم بر برگ گل چکیده E
لفظی فصیح شیرین قدی بلند چابک E
رویی لطیف زیبا چشمی خوش کشیده E
یاقوت جان فزایش از آب لطف زاده E
شمشاد خوش خرامش در ناز پروریده E
آن لعل دلکشش بین وان خنده دل آشوب E
وان رفتن خوشش بین وان گام آرمیده E
آن آهوی سیه چشم از دام ما برون شد E
یاران چه چاره سازم با این دل رمیده E
زنهار تا توانی اهل نظر میازار E
دنیا وفا ندارد ای نور هر دو دیده E
تا کی کشم عتیبت از چشم دلفریبت E
روزی کرشمه‌ای کن ای یار برگزیده E
گر خاطر شریفت رنجیده شد ز حافظ E
بازآ که توبه کردیم از گفته و شنیده E
بس شکر بازگویم در بندگی خواجه E
گر اوفتد به دستم آن میوه رسیده E
از خون دل نوشتم نزدیک دوست نامه E
انی رایت دهرا من هجرک القیامه E
دارم من از فراقش در دیده صد علامت E
لیست دموع عینی هذا لنا العلامه E
هر چند کآزمودم از وی نبود سودم E
من جرب المجرب حلت به الندامه E
پرسیدم از طبیبی احوال دوست گفتا E
فی بعدها عذاب فی قربها السلامه E
گفتم ملامت آید گر گرد دوست گردم E
و الله ما راینا حبا بلا ملامه E
حافظ چو طالب آمد جامی به جان شیرین E
حتی یذوق منه کاسا من الکرامه E
چراغ روی تو را شمع گشت پروانه E
مرا ز حال تو با حال خویش پروا نه E
خرد که قید مجانین عشق می‌فرمود E
به بوی سنبل زلف تو گشت دیوانه E
به بوی زلف تو گر جان به باد رفت چه شد E
هزار جان گرامی فدای جانانه E
من رمیده ز غیرت ز پا فتادم دوش E
نگار خویش چو دیدم به دست بیگانه E
چه نقشها که برانگیختیم و سود نداشت E
فسون ما بر او گشته است افسانه E
بر آتش رخ زیبای او به جای سپند E
به غیر خال سیاهش که دید به دانه E
به مژده جان به صبا داد شمع در نفسی E
ز شمع روی تواش چون رسید پروانه E
مرا به دور لب دوست هست پیمانی E
که بر زبان نبرم جز حدیث پیمانه E
حدیث مدرسه و خانقه مگوی که باز E
فتاد در سر حافظ هوای میخانه E
سحرگاهان که مخمور شبانه E
گرفتم باده با چنگ و چغانه E
نهادم عقل را ره توشه از می E
ز شهر هستیش کردم روانه E
نگار می فروشم عشوه‌ای داد E
که ایمن گشتم از مکر زمانه E
ز ساقی کمان ابرو شنیدم E
که ای تیر ملامت را نشانه E
نبندی زان میان طرفی کمروار E
اگر خود را ببینی در میانه E
برو این دام بر مرغی دگر نه E
که عنقا را بلند است آشیانه E
که بندد طرف وصل از حسن شاهی E
که با خود عشق بازد جاودانه E
ندیم و مطرب و ساقی همه اوست E
خیال آب و گل در ره بهانه E
بده کشتی می تا خوش برانیم E
از این دریای ناپیداکرانه E
وجود ما معماییست حافظ E
که تحقیقش فسون است و فسانه E
ساقی بیا که شد قدح لاله پر ز می E
طامات تا به چند و خرافات تا به کی E
بگذر ز کبر و ناز که دیده‌ست روزگار E
چین قبای قیصر و طرف کلاه کی E
هشیار شو که مرغ چمن مست گشت هان E
بیدار شو که خواب عدم در پی است هی E
خوش نازکانه می‌چمی ای شاخ نوبهار E
کآشفتگی مبادت از آشوب باد دی E
بر مهر چرخ و شیوه او اعتماد نیست E
ای وای بر کسی که شد ایمن ز مکر وی E
فردا شراب کوثر و حور از برای ماست E
و امروز نیز ساقی مه روی و جام می E
باد صبا ز عهد صبی یاد می‌دهد E
جان دارویی که غم ببرد درده ای صبی E
حشمت مبین و سلطنت گل که بسپرد E
فراش باد هر ورقش را به زیر پی E
درده به یاد حاتم طی جام یک منی E
تا نامه سیاه بخیلان کنیم طی E
زان می که داد حسن و لطافت به ارغوان E
بیرون فکند لطف مزاج از رخش به خوی E
مسند به باغ بر که به خدمت چو بندگان E
استاده است سرو و کمر بسته است نی E
حافظ حدیث سحرفریب خوشت رسید E
تا حد مصر و چین و به اطراف روم و ری E
به صوت بلبل و قمری اگر ننوشی می E
علاج کی کنمت آخرالدواء الکی E
ذخیره‌ای بنه از رنگ و بوی فصل بهار E
که می‌رسند ز پی رهزنان بهمن و دی E
چو گل نقاب برافکند و مرغ زد هوهو E
منه ز دست پیاله چه می‌کنی هی هی E
شکوه سلطنت و حسن کی ثباتی داد E
ز تخت جم سخنی مانده است و افسر کی E
خزینه داری میراث خوارگان کفر است E
به قول مطرب و ساقی به فتوی دف و نی E
زمانه هیچ نبخشد که بازنستاند E
مجو ز سفله مروت که شیئه لا شی E
نوشته‌اند بر ایوان جنه الماوی E
که هر که عشوه دنیی خرید وای به وی E
سخا نماند سخن طی کنم شراب کجاست E
بده به شادی روح و روان حاتم طی E
بخیل بوی خدا نشنود بیا حافظ E
پیاله گیر و کرم ورز و الضمان علی E
لبش می‌بوسم و در می‌کشم می E
به آب زندگانی برده‌ام پی E
نه رازش می‌توانم گفت با کس E
نه کس را می‌توانم دید با وی E
لبش می‌بوسد و خون می‌خورد جام E
رخش می‌بیند و گل می‌کند خوی E
بده جام می و از جم مکن یاد E
که می‌داند که جم کی بود و کی کی E
بزن در پرده چنگ ای ماه مطرب E
رگش بخراش تا بخروشم از وی E
گل از خلوت به باغ آورد مسند E
بساط زهد همچون غنچه کن طی E
چو چشمش مست را مخمور مگذار E
به یاد لعلش ای ساقی بده می E
نجوید جان از آن قالب جدایی E
که باشد خون جامش در رگ و پی E
زبانت درکش ای حافظ زمانی E
حدیث بی زبانان بشنو از نی E
مخمور جام عشقم ساقی بده شرابی E
پر کن قدح که بی می مجلس ندارد آبی E
وصف رخ چو ماهش در پرده راست ناید E
مطرب بزن نوایی ساقی بده شرابی E
شد حلقه قامت من تا بعد از این رقیبت E
زین در دگر نراند ما را به هیچ بابی E
در انتظار رویت ما و امیدواری E
در عشوه وصالت ما و خیال و خوابی E
مخمور آن دو چشمم آیا کجاست جامی E
بیمار آن دو لعلم آخر کم از جوابی E
حافظ چه می‌نهی دل تو در خیال خوبان E
کی تشنه سیر گردد از لمعه سرابی E
ای که بر ماه از خط مشکین نقاب انداختی E
لطف کردی سایه‌ای بر آفتاب انداختی E
تا چه خواهد کرد با ما آب و رنگ عارضت E
حالیا نیرنگ نقشی خوش بر آب انداختی E
گوی خوبی بردی از خوبان خلخ شاد باش E
جام کیخسرو طلب کافراسیاب انداختی E
هر کسی با شمع رخسارت به وجهی عشق باخت E
زان میان پروانه را در اضطراب انداختی E
گنج عشق خود نهادی در دل ویران ما E
سایه دولت بر این کنج خراب انداختی E
زینهار از آب آن عارض که شیران را از آن E
تشنه لب کردی و گردان را در آب انداختی E
خواب بیداران ببستی وان گه از نقش خیال E
تهمتی بر شب روان خیل خواب انداختی E
پرده از رخ برفکندی یک نظر در جلوه گاه E
و از حیا حور و پری را در حجاب انداختی E
باده نوش از جام عالم بین که بر اورنگ جم E
شاهد مقصود را از رخ نقاب انداختی E
از فریب نرگس مخمور و لعل می پرست E
حافظ خلوت نشین را در شراب انداختی E
و از برای صید دل در گردنم زنجیر زلف E
چون کمند خسرو مالک رقاب انداختی E
داور دارا شکوه‌ای آن که تاج آفتاب E
از سر تعظیم بر خاک جناب انداختی E
نصره الدین شاه یحیی آن که خصم ملک را E
از دم شمشیر چون آتش در آب انداختی E
ای دل مباش یک دم خالی ز عشق و مستی E
وان گه برو که رستی از نیستی و هستی E
گر جان به تن ببینی مشغول کار او شو E
هر قبله‌ای که بینی بهتر ز خودپرستی E
با ضعف و ناتوانی همچون نسیم خوش باش E
بیماری اندر این ره بهتر ز تندرستی E
در مذهب طریقت خامی نشان کفر است E
آری طریق دولت چالاکی است و چستی E
تا فضل و عقل بینی بی‌معرفت نشینی E
یک نکته‌ات بگویم خود را مبین که رستی E
در آستان جانان از آسمان میندیش E
کز اوج سربلندی افتی به خاک پستی E
خار ار چه جان بکاهد گل عذر آن بخواهد E
سهل است تلخی می در جنب ذوق مستی E
صوفی پیاله پیما حافظ قرابه پرهیز E
ای کوته آستینان تا کی درازدستی E
با مدعی مگویید اسرار عشق و مستی E
تا بی‌خبر بمیرد در درد خودپرستی E
عاشق شو ار نه روزی کار جهان سر آید E
ناخوانده نقش مقصود از کارگاه هستی E
دوش آن صنم چه خوش گفت در مجلس مغانم E
با کافران چه کارت گر بت نمی‌پرستی E
سلطان من خدا را زلفت شکست ما را E
تا کی کند سیاهی چندین درازدستی E
در گوشه سلامت مستور چون توان بود E
تا نرگس تو با ما گوید رموز مستی E
آن روز دیده بودم این فتنه‌ها که برخاست E
کز سرکشی زمانی با ما نمی‌نشستی E
عشقت به دست طوفان خواهد سپرد حافظ E
چون برق از این کشاکش پنداشتی که جستی E
آن غالیه خط گر سوی ما نامه نوشتی E
گردون ورق هستی ما درننوشتی E
هر چند که هجران ثمر وصل برآرد E
دهقان جهان کاش که این تخم نکشتی E
آمرزش نقد است کسی را که در این جا E
یاریست چو حوری و سرایی چو بهشتی E
در مصطبه عشق تنعم نتوان کرد E
چون بالش زر نیست بسازیم به خشتی E
مفروش به باغ ارم و نخوت شداد E
یک شیشه می و نوش لبی و لب کشتی E
تا کی غم دنیای دنی ای دل دانا E
حیف است ز خوبی که شود عاشق زشتی E
آلودگی خرقه خرابی جهان است E
کو راهروی اهل دلی پاک سرشتی E
از دست چرا هشت سر زلف تو حافظ E
تقدیر چنین بود چه کردی که نهشتی E
ای قصه بهشت ز کویت حکایتی E
شرح جمال حور ز رویت روایتی E
انفاس عیسی از لب لعلت لطیفه‌ای E
آب خضر ز نوش لبانت کنایتی E
هر پاره از دل من و از غصه قصه‌ای E
هر سطری از خصال تو و از رحمت آیتی E
کی عطرسای مجلس روحانیان شدی E
گل را اگر نه بوی تو کردی رعایتی E
در آرزوی خاک در یار سوختیم E
یاد آور ای صبا که نکردی حمایتی E
ای دل به هرزه دانش و عمرت به باد رفت E
صد مایه داشتی و نکردی کفایتی E
بوی دل کباب من آفاق را گرفت E
این آتش درون بکند هم سرایتی E
در آتش ار خیال رخش دست می‌دهد E
ساقی بیا که نیست ز دوزخ شکایتی E
دانی مراد حافظ از این درد و غصه چیست E
از تو کرشمه‌ای و ز خسرو عنایتی E
سبت سلمی بصدغیها فؤادی E
و روحی کل یوم لی ینادی E
نگارا بر من بی‌دل ببخشای E
و واصلنی علی رغم الاعادی E
حبیبا در غم سودای عشقت E
توکلنا علی رب العباد E
امن انکرتنی عن عشق سلمی E
تزاول آن روی نهکو بوادی E
که همچون مت به بوتن دل و ای ره E
غریق العشق فی بحر الوداد E
به پی ماچان غرامت بسپریمن E
غرت یک وی روشتی از امادی E
غم این دل بواتت خورد ناچار E
و غر نه او بنی آنچت نشادی E
دل حافظ شد اندر چین زلفت E
بلیل مظلم و الله هادی E
دیدم به خواب دوش که ماهی برآمدی E
کز عکس روی او شب هجران سر آمدی E
تعبیر رفت یار سفرکرده می‌رسد E
ای کاج هر چه زودتر از در درآمدی E
ذکرش به خیر ساقی فرخنده فال من E
کز در مدام با قدح و ساغر آمدی E
خوش بودی ار به خواب بدیدی دیار خویش E
تا یاد صحبتش سوی ما رهبر آمدی E
فیض ازل به زور و زر ار آمدی به دست E
آب خضر نصیبه اسکندر آمدی E
آن عهد یاد باد که از بام و در مرا E
هر دم پیام یار و خط دلبر آمدی E
کی یافتی رقیب تو چندین مجال ظلم E
مظلومی ار شبی به در داور آمدی E
خامان ره نرفته چه دانند ذوق عشق E
دریادلی بجوی دلیری سرآمدی E
آن کو تو را به سنگ دلی کرد رهنمون E
ای کاشکی که پاش به سنگی برآمدی E
گر دیگری به شیوه حافظ زدی رقم E
مقبول طبع شاه هنرپرور آمدی E
سحر با باد می‌گفتم حدیث آرزومندی E
خطاب آمد که واثق شو به الطاف خداوندی E
دعای صبح و آه شب کلید گنج مقصود است E
بدین راه و روش می‌رو که با دلدار پیوندی E
قلم را آن زبان نبود که سر عشق گوید باز E
ورای حد تقریر است شرح آرزومندی E
الا ای یوسف مصری که کردت سلطنت مغرور E
پدر را بازپرس آخر کجا شد مهر فرزندی E
جهان پیر رعنا را ترحم در جبلت نیست E
ز مهر او چه می‌پرسی در او همت چه می‌بندی E
همایی چون تو عالی قدر حرص استخوان تا کی E
دریغ آن سایه همت که بر نااهل افکندی E
در این بازار اگر سودیست با درویش خرسند است E
خدایا منعمم گردان به درویشی و خرسندی E
به شعر حافظ شیراز می‌رقصند و می‌نازند E
سیه چشمان کشمیری و ترکان سمرقندی E
چه بودی ار دل آن ماه مهربان بودی E
که حال ما نه چنین بودی ار چنان بودی E
بگفتمی که چه ارزد نسیم طره دوست E
گرم به هر سر مویی هزار جان بودی E
برات خوشدلی ما چه کم شدی یا رب E
گرش نشان امان از بد زمان بودی E
گرم زمانه سرافراز داشتی و عزیز E
سریر عزتم آن خاک آستان بودی E
ز پرده کاش برون آمدی چو قطره اشک E
که بر دو دیده ما حکم او روان بودی E
اگر نه دایره عشق راه بربستی E
چو نقطه حافظ سرگشته در میان بودی E
به جان او که گرم دسترس به جان بودی E
کمینه پیشکش بندگانش آن بودی E
بگفتمی که بها چیست خاک پایش را E
اگر حیات گران مایه جاودان بودی E
به بندگی قدش سرو معترف گشتی E
گرش چو سوسن آزاده ده زبان بودی E
به خواب نیز نمی‌بینمش چه جای وصال E
چو این نبود و ندیدیم باری آن بودی E
اگر دلم نشدی پایبند طره او E
کی اش قرار در این تیره خاکدان بودی E
به رخ چو مهر فلک بی‌نظیر آفاق است E
به دل دریغ که یک ذره مهربان بودی E
درآمدی ز درم کاشکی چو لمعه نور E
که بر دو دیده ما حکم او روان بودی E
ز پرده ناله حافظ برون کی افتادی E
اگر نه همدم مرغان صبح خوان بودی E
چو سرو اگر بخرامی دمی به گلزاری E
خورد ز غیرت روی تو هر گلی خاری E
ز کفر زلف تو هر حلقه‌ای و آشوبی E
ز سحر چشم تو هر گوشه‌ای و بیماری E
مرو چو بخت من ای چشم مست یار به خواب E
که در پی است ز هر سویت آه بیداری E
نثار خاک رهت نقد جان من هر چند E
که نیست نقد روان را بر تو مقداری E
دلا همیشه مزن لاف زلف دلبندان E
چو تیره رای شوی کی گشایدت کاری E
سرم برفت و زمانی به سر نرفت این کار E
دلم گرفت و نبودت غم گرفتاری E
چو نقطه گفتمش اندر میان دایره آی E
به خنده گفت که ای حافظ این چه پرگاری E
شهریست پرظریفان و از هر طرف نگاری E
یاران صلای عشق است گر می‌کنید کاری E
چشم فلک نبیند زین طرفه‌تر جوانی E
در دست کس نیفتد زین خوبتر نگاری E
هرگز که دیده باشد جسمی ز جان مرکب E
بر دامنش مبادا زین خاکیان غباری E
چون من شکسته‌ای را از پیش خود چه رانی E
کم غایت توقع بوسیست یا کناری E
می بی‌غش است دریاب وقتی خوش است بشتاب E
سال دگر که دارد امید نوبهاری E
در بوستان حریفان مانند لاله و گل E
هر یک گرفته جامی بر یاد روی یاری E
چون این گره گشایم وین راز چون نمایم E
دردی و سخت دردی کاری و صعب کاری E
هر تار موی حافظ در دست زلف شوخی E
مشکل توان نشستن در این چنین دیاری E
تو را که هر چه مراد است در جهان داری E
چه غم ز حال ضعیفان ناتوان داری E
بخواه جان و دل از بنده و روان بستان E
که حکم بر سر آزادگان روان داری E
میان نداری و دارم عجب که هر ساعت E
میان مجمع خوبان کنی میانداری E
بیاض روی تو را نیست نقش درخور از آنک E
سوادی از خط مشکین بر ارغوان داری E
بنوش می که سبکروحی و لطیف مدام E
علی الخصوص در آن دم که سر گران داری E
مکن عتاب از این بیش و جور بر دل ما E
مکن هر آن چه توانی که جای آن داری E
به اختیارت اگر صد هزار تیر جفاست E
به قصد جان من خسته در کمان داری E
بکش جفای رقیبان مدام و جور حسود E
که سهل باشد اگر یار مهربان داری E
به وصل دوست گرت دست می‌دهد یک دم E
برو که هر چه مراد است در جهان داری E
چو گل به دامن از این باغ می‌بری حافظ E
چه غم ز ناله و فریاد باغبان داری E
صبا تو نکهت آن زلف مشک بو داری E
به یادگار بمانی که بوی او داری E
دلم که گوهر اسرار حسن و عشق در اوست E
توان به دست تو دادن گرش نکو داری E
در آن شمایل مطبوع هیچ نتوان گفت E
جز این قدر که رقیبان تندخو داری E
نوای بلبلت ای گل کجا پسند افتد E
که گوش و هوش به مرغان هرزه گو داری E
به جرعه تو سرم مست گشت نوشت باد E
خود از کدام خم است این که در سبو داری E
به سرکشی خود ای سرو جویبار مناز E
که گر بدو رسی از شرم سر فروداری E
دم از ممالک خوبی چو آفتاب زدن E
تو را رسد که غلامان ماه رو داری E
قبای حسن فروشی تو را برازد و بس E
که همچو گل همه آیین رنگ و بو داری E
ز کنج صومعه حافظ مجوی گوهر عشق E
قدم برون نه اگر میل جست و جو داری E
بیا با ما مورز این کینه داری E
که حق صحبت دیرینه داری E
نصیحت گوش کن کاین در بسی به E
از آن گوهر که در گنجینه داری E
ولیکن کی نمایی رخ به رندان E
تو کز خورشید و مه آیینه داری E
بد رندان مگو ای شیخ و هش دار E
که با حکم خدایی کینه داری E
نمی‌ترسی ز آه آتشینم E
تو دانی خرقه پشمینه داری E
به فریاد خمار مفلسان رس E
خدا را گر می‌دوشینه داری E
ندیدم خوشتر از شعر تو حافظ E
به قرآنی که اندر سینه داری E
ای که در کوی خرابات مقامی داری E
جم وقت خودی ار دست به جامی داری E
ای که با زلف و رخ یار گذاری شب و روز E
فرصتت باد که خوش صبحی و شامی داری E
ای صبا سوختگان بر سر ره منتظرند E
گر از آن یار سفرکرده پیامی داری E
خال سرسبز تو خوش دانه عیشیست ولی E
بر کنار چمنش وه که چه دامی داری E
بوی جان از لب خندان قدح می‌شنوم E
بشنو ای خواجه اگر زان که مشامی داری E
چون به هنگام وفا هیچ ثباتیت نبود E
می‌کنم شکر که بر جور دوامی داری E
نام نیک ار طلبد از تو غریبی چه شود E
تویی امروز در این شهر که نامی داری E
بس دعای سحرت مونس جان خواهد بود E
تو که چون حافظ شبخیز غلامی داری E
ای که مهجوری عشاق روا می‌داری E
عاشقان را ز بر خویش جدا می‌داری E
تشنه بادیه را هم به زلالی دریاب E
به امیدی که در این ره به خدا می‌داری E
دل ببردی و بحل کردمت ای جان لیکن E
به از این دار نگاهش که مرا می‌داری E
ساغر ما که حریفان دگر می‌نوشند E
ما تحمل نکنیم ار تو روا می‌داری E
ای مگس حضرت سیمرغ نه جولانگه توست E
عرض خود می‌بری و زحمت ما می‌داری E
تو به تقصیر خود افتادی از این در محروم E
از که می‌نالی و فریاد چرا می‌داری E
حافظ از پادشهان پایه به خدمت طلبند E
سعی نابرده چه امید عطا می‌داری E
روزگاریست که ما را نگران می‌داری E
مخلصان را نه به وضع دگران می‌داری E
گوشه چشم رضایی به منت باز نشد E
این چنین عزت صاحب نظران می‌داری E
ساعد آن به که بپوشی تو چو از بهر نگار E
دست در خون دل پرهنران می‌داری E
نه گل از دست غمت رست و نه بلبل در باغ E
همه را نعره زنان جامه دران می‌داری E
ای که در دلق ملمع طلبی نقد حضور E
چشم سری عجب از بی‌خبران می‌داری E
چون تویی نرگس باغ نظر ای چشم و چراغ E
سر چرا بر من دلخسته گران می‌داری E
گوهر جام جم از کان جهانی دگر است E
تو تمنا ز گل کوزه گران می‌داری E
پدر تجربه ای دل تویی آخر ز چه روی E
طمع مهر و وفا زین پسران می‌داری E
کیسه سیم و زرت پاک بباید پرداخت E
این طمع‌ها که تو از سیمبران می‌داری E
گر چه رندی و خرابی گنه ماست ولی E
عاشقی گفت که تو بنده بر آن می‌داری E
مگذران روز سلامت به ملامت حافظ E
چه توقع ز جهان گذران می‌داری E
خوش کرد یاوری فلکت روز داوری E
تا شکر چون کنی و چه شکرانه آوری E
آن کس که اوفتاد خدایش گرفت دست E
گو بر تو باد تا غم افتادگان خوری E
در کوی عشق شوکت شاهی نمی‌خرند E
اقرار بندگی کن و اظهار چاکری E
ساقی به مژدگانی عیش از درم درآی E
تا یک دم از دلم غم دنیا به دربری E
در شاهراه جاه و بزرگی خطر بسیست E
آن به کز این گریوه سبکبار بگذری E
سلطان و فکر لشکر و سودای تاج و گنج E
درویش و امن خاطر و کنج قلندری E
یک حرف صوفیانه بگویم اجازت است E
ای نور دیده صلح به از جنگ و داوری E
نیل مراد بر حسب فکر و همت است E
از شاه نذر خیر و ز توفیق یاوری E
حافظ غبار فقر و قناعت ز رخ مشوی E
کاین خاک بهتر از عمل کیمیاگری E
طفیل هستی عشقند آدمی و پری E
ارادتی بنما تا سعادتی ببری E
بکوش خواجه و از عشق بی‌نصیب مباش E
که بنده را نخرد کس به عیب بی‌هنری E
می صبوح و شکرخواب صبحدم تا چند E
به عذر نیم شبی کوش و گریه سحری E
تو خود چه لعبتی ای شهسوار شیرین کار E
که در برابر چشمی و غایب از نظری E
هزار جان مقدس بسوخت زین غیرت E
که هر صباح و مسا شمع مجلس دگری E
ز من به حضرت آصف که می‌برد پیغام E
که یاد گیر دو مصرع ز من به نظم دری E
بیا که وضع جهان را چنان که من دیدم E
گر امتحان بکنی می خوری و غم نخوری E
کلاه سروریت کج مباد بر سر حسن E
که زیب بخت و سزاوار ملک و تاج سری E
به بوی زلف و رخت می‌روند و می‌آیند E
صبا به غالیه سایی و گل به جلوه گری E
چو مستعد نظر نیستی وصال مجوی E
که جام جم نکند سود وقت بی‌بصری E
دعای گوشه نشینان بلا بگرداند E
چرا به گوشه چشمی به ما نمی‌نگری E
بیا و سلطنت از ما بخر به مایه حسن E
و از این معامله غافل مشو که حیف خوری E
طریق عشق طریقی عجب خطرناک است E
نعوذبالله اگر ره به مقصدی نبری E
به یمن همت حافظ امید هست که باز E
اری اسامر لیلای لیلة القمر E
ای که دایم به خویش مغروری E
گر تو را عشق نیست معذوری E
گرد دیوانگان عشق مگرد E
که به عقل عقیله مشهوری E
مستی عشق نیست در سر تو E
رو که تو مست آب انگوری E
روی زرد است و آه دردآلود E
عاشقان را دوای رنجوری E
بگذر از نام و ننگ خود حافظ E
ساغر می‌طلب که مخموری E
ز کوی یار می‌آید نسیم باد نوروزی E
از این باد ار مدد خواهی چراغ دل برافروزی E
چو گل گر خرده‌ای داری خدا را صرف عشرت کن E
که قارون را غلط‌ها داد سودای زراندوزی E
ز جام گل دگر بلبل چنان مست می لعل است E
که زد بر چرخ فیروزه صفیر تخت فیروزی E
به صحرا رو که از دامن غبار غم بیفشانی E
به گلزار آی کز بلبل غزل گفتن بیاموزی E
چو امکان خلود ای دل در این فیروزه ایوان نیست E
مجال عیش فرصت دان به فیروزی و بهروزی E
طریق کام بخشی چیست ترک کام خود کردن E
کلاه سروری آن است کز این ترک بردوزی E
سخن در پرده می‌گویم چو گل از غنچه بیرون آی E
که بیش از پنج روزی نیست حکم میر نوروزی E
ندانم نوحه قمری به طرف جویباران چیست E
مگر او نیز همچون من غمی دارد شبانروزی E
می‌ای دارم چو جان صافی و صوفی می‌کند عیبش E
خدایا هیچ عاقل را مبادا بخت بد روزی E
جدا شد یار شیرینت کنون تنها نشین ای شمع E
که حکم آسمان این است اگر سازی و گر سوزی E
به عجب علم نتوان شد ز اسباب طرب محروم E
بیا ساقی که جاهل را هنیتر می‌رسد روزی E
می اندر مجلس آصف به نوروز جلالی نوش E
که بخشد جرعه جامت جهان را ساز نوروزی E
نه حافظ می‌کند تنها دعای خواجه تورانشاه E
ز مدح آصفی خواهد جهان عیدی و نوروزی E
جنابش پارسایان راست محراب دل و دیده E
جبینش صبح خیزان راست روز فتح و فیروزی E
عمر بگذشت به بی‌حاصلی و بوالهوسی E
ای پسر جام می‌ام ده که به پیری برسی E
چه شکرهاست در این شهر که قانع شده‌اند E
شاهبازان طریقت به مقام مگسی E
دوش در خیل غلامان درش می‌رفتم E
گفت ای عاشق بیچاره تو باری چه کسی E
با دل خون شده چون نافه خوشش باید بود E
هر که مشهور جهان گشت به مشکین نفسی E
لمع البرق من الطور و آنست به E
فلعلی لک آت بشهاب قبس E
کاروان رفت و تو در خواب و بیابان در پیش E
وه که بس بی‌خبر از غلغل چندین جرسی E
بال بگشا و صفیر از شجر طوبی زن E
حیف باشد چو تو مرغی که اسیر قفسی E
تا چو مجمر نفسی دامن جانان گیرم E
جان نهادیم بر آتش ز پی خوش نفسی E
چند پوید به هوای تو ز هر سو حافظ E
یسر الله طریقا بک یا ملتمسی E
نوبهار است در آن کوش که خوشدل باشی E
که بسی گل بدمد باز و تو در گل باشی E
من نگویم که کنون با که نشین و چه بنوش E
که تو خود دانی اگر زیرک و عاقل باشی E
چنگ در پرده همین می‌دهدت پند ولی E
وعظت آن گاه کند سود که قابل باشی E
در چمن هر ورقی دفتر حالی دگر است E
حیف باشد که ز کار همه غافل باشی E
نقد عمرت ببرد غصه دنیا به گزاف E
گر شب و روز در این قصه مشکل باشی E
گر چه راهیست پر از بیم ز ما تا بر دوست E
رفتن آسان بود ار واقف منزل باشی E
حافظا گر مدد از بخت بلندت باشد E
صید آن شاهد مطبوع شمایل باشی E
هزار جهد بکردم که یار من باشی E
مرادبخش دل بی‌قرار من باشی E
چراغ دیده شب زنده دار من گردی E
انیس خاطر امیدوار من باشی E
چو خسروان ملاحت به بندگان نازند E
تو در میانه خداوندگار من باشی E
از آن عقیق که خونین دلم ز عشوه او E
اگر کنم گله‌ای غمگسار من باشی E
در آن چمن که بتان دست عاشقان گیرند E
گرت ز دست برآید نگار من باشی E
شبی به کلبه احزان عاشقان آیی E
دمی انیس دل سوکوار من باشی E
شود غزاله خورشید صید لاغر من E
گر آهویی چو تو یک دم شکار من باشی E
سه بوسه کز دو لبت کرده‌ای وظیفه من E
اگر ادا نکنی قرض دار من باشی E
من این مراد ببینم به خود که نیم شبی E
به جای اشک روان در کنار من باشی E
من ار چه حافظ شهرم جوی نمی‌ارزم E
مگر تو از کرم خویش یار من باشی E
ای دل آن دم که خراب از می گلگون باشی E
بی زر و گنج به صد حشمت قارون باشی E
در مقامی که صدارت به فقیران بخشند E
چشم دارم که به جاه از همه افزون باشی E
در ره منزل لیلی که خطرهاست در آن E
شرط اول قدم آن است که مجنون باشی E
نقطه عشق نمودم به تو هان سهو مکن E
ور نه چون بنگری از دایره بیرون باشی E
کاروان رفت و تو در خواب و بیابان در پیش E
کی روی ره ز که پرسی چه کنی چون باشی E
تاج شاهی طلبی گوهر ذاتی بنمای E
ور خود از تخمه جمشید و فریدون باشی E
ساغری نوش کن و جرعه بر افلاک فشان E
چند و چند از غم ایام جگرخون باشی E
حافظ از فقر مکن ناله که گر شعر این است E
هیچ خوشدل نپسندد که تو محزون باشی E
زین خوش رقم که بر گل رخسار می‌کشی E
خط بر صحیفه گل و گلزار می‌کشی E
اشک حرم نشین نهانخانه مرا E
زان سوی هفت پرده به بازار می‌کشی E
کاهل روی چو باد صبا را به بوی زلف E
هر دم به قید سلسله در کار می‌کشی E
هر دم به یاد آن لب میگون و چشم مست E
از خلوتم به خانه خمار می‌کشی E
گفتی سر تو بسته فتراک ما شود E
سهل است اگر تو زحمت این بار می‌کشی E
با چشم و ابروی تو چه تدبیر دل کنم E
وه زین کمان که بر من بیمار می‌کشی E
بازآ که چشم بد ز رخت دفع می‌کند E
ای تازه گل که دامن از این خار می‌کشی E
حافظ دگر چه می‌طلبی از نعیم دهر E
می می‌خوری و طره دلدار می‌کشی E
سلیمی منذ حلت بالعراق E
الاقی من نواها ما الاقی E
الا ای ساروان منزل دوست E
الی رکبانکم طال اشتیاقی E
خرد در زنده رود انداز و می نوش E
به گلبانگ جوانان عراقی E
ربیع العمر فی مرعی حماکم E
حماک الله یا عهد التلاقی E
بیا ساقی بده رطل گرانم E
سقاک الله من کاس دهاق E
جوانی باز می‌آرد به یادم E
سماع چنگ و دست افشان ساقی E
می باقی بده تا مست و خوشدل E
به یاران برفشانم عمر باقی E
درونم خون شد از نادیدن دوست E
الا تعسا لایام الفراق E
دموعی بعدکم لا تحقروها E
فکم بحر عمیق من سواقی E
دمی با نیکخواهان متفق باش E
غنیمت دان امور اتفاقی E
بساز ای مطرب خوشخوان خوشگو E
به شعر فارسی صوت عراقی E
عروسی بس خوشی ای دختر رز E
ولی گه گه سزاوار طلاقی E
مسیحای مجرد را برازد E
که با خورشید سازد هم وثاقی E
وصال دوستان روزی ما نیست E
بخوان حافظ غزل‌های فراقی E
کتبت قصة شوقی و مدمعی باکی E
بیا که بی تو به جان آمدم ز غمناکی E
بسا که گفته‌ام از شوق با دو دیده خود E
ایا منازل سلمی فاین سلماک E
عجیب واقعه‌ای و غریب حادثه‌ای E
انا اصطبرت قتیلا و قاتلی شاکی E
که را رسد که کند عیب دامن پاکت E
که همچو قطره که بر برگ گل چکد پاکی E
ز خاک پای تو داد آب روی لاله و گل E
چو کلک صنع رقم زد به آبی و خاکی E
صبا عبیرفشان گشت ساقیا برخیز E
و هات شمسة کرم مطیب زاکی E
دع التکاسل تغنم فقد جری مثل E
که زاد راهروان چستی است و چالاکی E
اثر نماند ز من بی شمایلت آری E
اری مآثر محیای من محیاک E
ز وصف حسن تو حافظ چگونه نطق زند E
که همچو صنع خدایی ورای ادراکی E
یا مبسما یحاکی درجا من اللالی E
یا رب چه درخور آمد گردش خط هلالی E
حالی خیال وصلت خوش می‌دهد فریبم E
تا خود چه نقش بازد این صورت خیالی E
می ده که گر چه گشتم نامه سیاه عالم E
نومید کی توان بود از لطف لایزالی E
ساقی بیار جامی و از خلوتم برون کش E
تا در به در بگردم قلاش و لاابالی E
از چار چیز مگذر گر عاقلی و زیرک E
امن و شراب بی‌غش معشوق و جای خالی E
چون نیست نقش دوران در هیچ حال ثابت E
حافظ مکن شکایت تا می خوریم حالی E
صافیست جام خاطر در دور آصف عهد E
قم فاسقنی رحیقا اصفی من الزلال E
الملک قد تباهی من جده و جده E
یا رب که جاودان باد این قدر و این معالی E
مسندفروز دولت کان شکوه و شوکت E
برهان ملک و ملت بونصر بوالمعالی E
سلام الله ما کر اللیالی E
و جاوبت المثانی و المثالی E
علی وادی الاراک و من علیها E
و دار باللوی فوق الرمال E
دعاگوی غریبان جهانم E
و ادعو بالتواتر و التوالی E
به هر منزل که رو آرد خدا را E
نگه دارش به لطف لایزالی E
منال ای دل که در زنجیر زلفش E
همه جمعیت است آشفته حالی E
ز خطت صد جمال دیگر افزود E
که عمرت باد صد سال جلالی E
تو می‌باید که باشی ور نه سهل است E
زیان مایه جاهی و مالی E
بر آن نقاش قدرت آفرین باد E
که گرد مه کشد خط هلالی E
فحبک راحتی فی کل حین E
و ذکرک مونسی فی کل حال E
سویدای دل من تا قیامت E
مباد از شوق و سودای تو خالی E
کجا یابم وصال چون تو شاهی E
من بدنام رند لاابالی E
خدا داند که حافظ را غرض چیست E
و علم الله حسبی من سؤالی E
بگرفت کار حسنت چون عشق من کمالی E
خوش باش زان که نبود این هر دو را زوالی E
در وهم می‌نگنجد کاندر تصور عقل E
آید به هیچ معنی زین خوبتر مثالی E
شد حظ عمر حاصل گر زان که با تو ما را E
هرگز به عمر روزی روزی شود وصالی E
آن دم که با تو باشم یک سال هست روزی E
وان دم که بی تو باشم یک لحظه هست سالی E
چون من خیال رویت جانا به خواب بینم E
کز خواب می‌نبیند چشمم به جز خیالی E
رحم آر بر دل من کز مهر روی خوبت E
شد شخص ناتوانم باریک چون هلالی E
حافظ مکن شکایت گر وصل دوست خواهی E
زین بیشتر بباید بر هجرت احتمالی E
رفتم به باغ صبحدمی تا چنم گلی E
آمد به گوش ناگهم آواز بلبلی E
مسکین چو من به عشق گلی گشته مبتلا E
و اندر چمن فکنده ز فریاد غلغلی E
می‌گشتم اندر آن چمن و باغ دم به دم E
می‌کردم اندر آن گل و بلبل تاملی E
گل یار حسن گشته و بلبل قرین عشق E
آن را تفضلی نه و این را تبدلی E
چون کرد در دلم اثر آواز عندلیب E
گشتم چنان که هیچ نماندم تحملی E
بس گل شکفته می‌شود این باغ را ولی E
کس بی بلای خار نچیده‌ست از او گلی E
حافظ مدار امید فرج از مدار چرخ E
دارد هزار عیب و ندارد تفضلی E
این خرقه که من دارم در رهن شراب اولی E
وین دفتر بی‌معنی غرق می ناب اولی E
چون عمر تبه کردم چندان که نگه کردم E
در کنج خراباتی افتاده خراب اولی E
چون مصلحت اندیشی دور است ز درویشی E
هم سینه پر از آتش هم دیده پرآب اولی E
من حالت زاهد را با خلق نخواهم گفت E
این قصه اگر گویم با چنگ و رباب اولی E
تا بی سر و پا باشد اوضاع فلک زین دست E
در سر هوس ساقی در دست شراب اولی E
از همچو تو دلداری دل برنکنم آری E
چون تاب کشم باری زان زلف به تاب اولی E
چون پیر شدی حافظ از میکده بیرون آی E
رندی و هوسناکی در عهد شباب اولی E
زان می عشق کز او پخته شود هر خامی E
گر چه ماه رمضان است بیاور جامی E
روزها رفت که دست من مسکین نگرفت E
زلف شمشادقدی ساعد سیم اندامی E
روزه هر چند که مهمان عزیز است ای دل E
صحبتش موهبتی دان و شدن انعامی E
مرغ زیرک به در خانقه اکنون نپرد E
که نهاده‌ست به هر مجلس وعظی دامی E
گله از زاهد بدخو نکنم رسم این است E
که چو صبحی بدمد در پی اش افتد شامی E
یار من چون بخرامد به تماشای چمن E
برسانش ز من ای پیک صبا پیغامی E
آن حریفی که شب و روز می صاف کشد E
بود آیا که کند یاد ز دردآشامی E
حافظا گر ندهد داد دلت آصف عهد E
کام دشوار به دست آوری از خودکامی E
که برد به نزد شاهان ز من گدا پیامی E
که به کوی می فروشان دو هزار جم به جامی E
شده‌ام خراب و بدنام و هنوز امیدوارم E
که به همت عزیزان برسم به نیک نامی E
تو که کیمیافروشی نظری به قلب ما کن E
که بضاعتی نداریم و فکنده‌ایم دامی E
عجب از وفای جانان که عنایتی نفرمود E
نه به نامه‌ای پیامی نه به خامه‌ای سلامی E
اگر این شراب خام است اگر آن حریف پخته E
به هزار بار بهتر ز هزار پخته خامی E
ز رهم میفکن ای شیخ به دانه‌های تسبیح E
که چو مرغ زیرک افتد نفتد به هیچ دامی E
سر خدمت تو دارم بخرم به لطف و مفروش E
که چو بنده کمتر افتد به مبارکی غلامی E
به کجا برم شکایت به که گویم این حکایت E
که لبت حیات ما بود و نداشتی دوامی E
بگشای تیر مژگان و بریز خون حافظ E
که چنان کشنده‌ای را نکند کس انتقامی E
اتت روائح رند الحمی و زاد غرامی E
فدای خاک در دوست باد جان گرامی E
پیام دوست شنیدن سعادت است و سلامت E
من المبلغ عنی الی سعاد سلامی E
بیا به شام غریبان و آب دیده من بین E
به سان باده صافی در آبگینه شامی E
اذا تغرد عن ذی الاراک طائر خیر E
فلا تفرد عن روضها انین حمامی E
بسی نماند که روز فراق یار سر آید E
رایت من هضبات الحمی قباب خیام E
خوشا دمی که درآیی و گویمت به سلامت E
قدمت خیر قدوم نزلت خیر مقام E
بعدت منک و قد صرت ذائبا کهلال E
اگر چه روی چو ماهت ندیده‌ام به تمامی E
و ان دعیت بخلد و صرت ناقض عهد E
فما تطیب نفسی و ما استطاب منامی E
امید هست که زودت به بخت نیک ببینم E
تو شاد گشته به فرماندهی و من به غلامی E
چو سلک در خوشاب است شعر نغز تو حافظ E
که گاه لطف سبق می‌برد ز نظم نظامی E
سینه مالامال درد است ای دریغا مرهمی E
دل ز تنهایی به جان آمد خدا را همدمی E
چشم آسایش که دارد از سپهر تیزرو E
ساقیا جامی به من ده تا بیاسایم دمی E
زیرکی را گفتم این احوال بین خندید و گفت E
صعب روزی بوالعجب کاری پریشان عالمی E
سوختم در چاه صبر از بهر آن شمع چگل E
شاه ترکان فارغ است از حال ما کو رستمی E
در طریق عشقبازی امن و آسایش بلاست E
ریش باد آن دل که با درد تو خواهد مرهمی E
اهل کام و ناز را در کوی رندی راه نیست E
رهروی باید جهان سوزی نه خامی بی‌غمی E
آدمی در عالم خاکی نمی‌آید به دست E
عالمی دیگر بباید ساخت و از نو آدمی E
خیز تا خاطر بدان ترک سمرقندی دهیم E
کز نسیمش بوی جوی مولیان آید همی E
گریه حافظ چه سنجد پیش استغنای عشق E
کاندر این دریا نماید هفت دریا شبنمی E
ز دلبرم که رساند نوازش قلمی E
کجاست پیک صبا گر همی‌کند کرمی E
قیاس کردم و تدبیر عقل در ره عشق E
چو شبنمی است که بر بحر می‌کشد رقمی E
بیا که خرقه من گر چه رهن میکده‌هاست E
ز مال وقف نبینی به نام من درمی E
حدیث چون و چرا درد سر دهد ای دل E
پیاله گیر و بیاسا ز عمر خویش دمی E
طبیب راه نشین درد عشق نشناسد E
برو به دست کن ای مرده دل مسیح دمی E
دلم گرفت ز سالوس و طبل زیر گلیم E
به آن که بر در میخانه برکشم علمی E
بیا که وقت شناسان دو کون بفروشند E
به یک پیاله می صاف و صحبت صنمی E
دوام عیش و تنعم نه شیوه عشق است E
اگر معاشر مایی بنوش نیش غمی E
نمی‌کنم گله‌ای لیک ابر رحمت دوست E
به کشته زار جگرتشنگان نداد نمی E
چرا به یک نی قندش نمی‌خرند آن کس E
که کرد صد شکرافشانی از نی قلمی E
سزای قدر تو شاها به دست حافظ نیست E
جز از دعای شبی و نیاز صبحدمی E
احمد الله علی معدلة السلطان E
احمد شیخ اویس حسن ایلخانی E
خان بن خان و شهنشاه شهنشاه نژاد E
آن که می‌زیبد اگر جان جهانش خوانی E
دیده نادیده به اقبال تو ایمان آورد E
مرحبا ای به چنین لطف خدا ارزانی E
ماه اگر بی تو برآید به دو نیمش بزنند E
دولت احمدی و معجزه سبحانی E
جلوه بخت تو دل می‌برد از شاه و گدا E
چشم بد دور که هم جانی و هم جانانی E
برشکن کاکل ترکانه که در طالع توست E
بخشش و کوشش خاقانی و چنگزخانی E
گر چه دوریم به یاد تو قدح می‌گیریم E
بعد منزل نبود در سفر روحانی E
از گل پارسیم غنچه عیشی نشکفت E
حبذا دجله بغداد و می ریحانی E
سر عاشق که نه خاک در معشوق بود E
کی خلاصش بود از محنت سرگردانی E
ای نسیم سحری خاک در یار بیار E
که کند حافظ از او دیده دل نورانی E
وقت را غنیمت دان آن قدر که بتوانی E
حاصل از حیات ای جان این دم است تا دانی E
کام بخشی گردون عمر در عوض دارد E
جهد کن که از دولت داد عیش بستانی E
باغبان چو من زین جا بگذرم حرامت باد E
گر به جای من سروی غیر دوست بنشانی E
زاهد پشیمان را ذوق باده خواهد کشت E
عاقلا مکن کاری کآورد پشیمانی E
محتسب نمی‌داند این قدر که صوفی را E
جنس خانگی باشد همچو لعل رمانی E
با دعای شبخیزان ای شکردهان مستیز E
در پناه یک اسم است خاتم سلیمانی E
پند عاشقان بشنو و از در طرب بازآ E
کاین همه نمی‌ارزد شغل عالم فانی E
یوسف عزیزم رفت ای برادران رحمی E
کز غمش عجب بینم حال پیر کنعانی E
پیش زاهد از رندی دم مزن که نتوان گفت E
با طبیب نامحرم حال درد پنهانی E
می‌روی و مژگانت خون خلق می‌ریزد E
تیز می‌روی جانا ترسمت فرومانی E
دل ز ناوک چشمت گوش داشتم لیکن E
ابروی کماندارت می‌برد به پیشانی E
جمع کن به احسانی حافظ پریشان را E
ای شکنج گیسویت مجمع پریشانی E
گر تو فارغی از ما ای نگار سنگین دل E
حال خود بخواهم گفت پیش آصف ثانی E
هواخواه توام جانا و می‌دانم که می‌دانی E
که هم نادیده می‌بینی و هم ننوشته می‌خوانی E
ملامتگو چه دریابد میان عاشق و معشوق E
نبیند چشم نابینا خصوص اسرار پنهانی E
بیفشان زلف و صوفی را به پابازی و رقص آور E
که از هر رقعه دلقش هزاران بت بیفشانی E
گشاد کار مشتاقان در آن ابروی دلبند است E
خدا را یک نفس بنشین گره بگشا ز پیشانی E
ملک در سجده آدم زمین بوس تو نیت کرد E
که در حسن تو لطفی دید بیش از حد انسانی E
چراغ افروز چشم ما نسیم زلف جانان است E
مباد این جمع را یا رب غم از باد پریشانی E
دریغا عیش شبگیری که در خواب سحر بگذشت E
ندانی قدر وقت ای دل مگر وقتی که درمانی E
ملول از همرهان بودن طریق کاردانی نیست E
بکش دشواری منزل به یاد عهد آسانی E
خیال چنبر زلفش فریبت می‌دهد حافظ E
نگر تا حلقه اقبال ناممکن نجنبانی E
گفتند خلایق که تویی یوسف ثانی E
چون نیک بدیدم به حقیقت به از آنی E
شیرینتر از آنی به شکرخنده که گویم E
ای خسرو خوبان که تو شیرین زمانی E
تشبیه دهانت نتوان کرد به غنچه E
هرگز نبود غنچه بدین تنگ دهانی E
صد بار بگفتی که دهم زان دهنت کام E
چون سوسن آزاده چرا جمله زبانی E
گویی بدهم کامت و جانت بستانم E
ترسم ندهی کامم و جانم بستانی E
چشم تو خدنگ از سپر جان گذراند E
بیمار که دیده‌ست بدین سخت کمانی E
چون اشک بیندازیش از دیده مردم E
آن را که دمی از نظر خویش برانی E
نسیم صبح سعادت بدان نشان که تو دانی E
گذر به کوی فلان کن در آن زمان که تو دانی E
تو پیک خلوت رازی و دیده بر سر راهت E
به مردمی نه به فرمان چنان بران که تو دانی E
بگو که جان عزیزم ز دست رفت خدا را E
ز لعل روح فزایش ببخش آن که تو دانی E
من این حروف نوشتم چنان که غیر ندانست E
تو هم ز روی کرامت چنان بخوان که تو دانی E
خیال تیغ تو با ما حدیث تشنه و آب است E
اسیر خویش گرفتی بکش چنان که تو دانی E
امید در کمر زرکشت چگونه ببندم E
دقیقه‌ایست نگارا در آن میان که تو دانی E
یکیست ترکی و تازی در این معامله حافظ E
حدیث عشق بیان کن بدان زبان که تو دانی E
دو یار زیرک و از باده کهن دومنی E
فراغتی و کتابی و گوشه چمنی E
من این مقام به دنیا و آخرت ندهم E
اگر چه در پی ام افتند هر دم انجمنی E
هر آن که کنج قناعت به گنج دنیا داد E
فروخت یوسف مصری به کمترین ثمنی E
بیا که رونق این کارخانه کم نشود E
به زهد همچو تویی یا به فسق همچو منی E
ز تندباد حوادث نمی‌توان دیدن E
در این چمن که گلی بوده است یا سمنی E
ببین در آینه جام نقش بندی غیب E
که کس به یاد ندارد چنین عجب زمنی E
از این سموم که بر طرف بوستان بگذشت E
عجب که بوی گلی هست و رنگ نسترنی E
به صبر کوش تو ای دل که حق رها نکند E
چنین عزیز نگینی به دست اهرمنی E
مزاج دهر تبه شد در این بلا حافظ E
کجاست فکر حکیمی و رای برهمنی E
نوش کن جام شراب یک منی E
تا بدان بیخ غم از دل برکنی E
دل گشاده دار چون جام شراب E
سر گرفته چند چون خم دنی E
چون ز جام بیخودی رطلی کشی E
کم زنی از خویشتن لاف منی E
سنگسان شو در قدم نی همچو آب E
جمله رنگ آمیزی و تردامنی E
دل به می دربند تا مردانه وار E
گردن سالوس و تقوا بشکنی E
خیز و جهدی کن چو حافظ تا مگر E
خویشتن در پای معشوق افکنی E
صبح است و ژاله می‌چکد از ابر بهمنی E
برگ صبوح ساز و بده جام یک منی E
در بحر مایی و منی افتاده‌ام بیار E
می تا خلاص بخشدم از مایی و منی E
خون پیاله خور که حلال است خون او E
در کار یار باش که کاریست کردنی E
ساقی به دست باش که غم در کمین ماست E
مطرب نگاه دار همین ره که می‌زنی E
می ده که سر به گوش من آورد چنگ و گفت E
خوش بگذران و بشنو از این پیر منحنی E
ساقی به بی‌نیازی رندان که می بده E
تا بشنوی ز صوت مغنی هوالغنی E
ای که در کشتن ما هیچ مدارا نکنی E
سود و سرمایه بسوزی و محابا نکنی E
دردمندان بلا زهر هلاهل دارند E
قصد این قوم خطا باشد هان تا نکنی E
رنج ما را که توان برد به یک گوشه چشم E
شرط انصاف نباشد که مداوا نکنی E
دیده ما چو به امید تو دریاست چرا E
به تفرج گذری بر لب دریا نکنی E
نقل هر جور که از خلق کریمت کردند E
قول صاحب غرضان است تو آن‌ها نکنی E
بر تو گر جلوه کند شاهد ما ای زاهد E
از خدا جز می و معشوق تمنا نکنی E
حافظا سجده به ابروی چو محرابش بر E
که دعایی ز سر صدق جز آن جا نکنی E
بشنو این نکته که خود را ز غم آزاده کنی E
خون خوری گر طلب روزی ننهاده کنی E
آخرالامر گل کوزه گران خواهی شد E
حالیا فکر سبو کن که پر از باده کنی E
گر از آن آدمیانی که بهشتت هوس است E
عیش با آدمی ای چند پری زاده کنی E
تکیه بر جای بزرگان نتوان زد به گزاف E
مگر اسباب بزرگی همه آماده کنی E
اجرها باشدت ای خسرو شیرین دهنان E
گر نگاهی سوی فرهاد دل افتاده کنی E
خاطرت کی رقم فیض پذیرد هیهات E
مگر از نقش پراگنده ورق ساده کنی E
کار خود گر به کرم بازگذاری حافظ E
ای بسا عیش که با بخت خداداده کنی E
ای صبا بندگی خواجه جلال الدین کن E
که جهان پرسمن و سوسن آزاده کنی E
ای دل به کوی عشق گذاری نمی‌کنی E
اسباب جمع داری و کاری نمی‌کنی E
چوگان حکم در کف و گویی نمی‌زنی E
باز ظفر به دست و شکاری نمی‌کنی E
این خون که موج می‌زند اندر جگر تو را E
در کار رنگ و بوی نگاری نمی‌کنی E
مشکین از آن نشد دم خلقت که چون صبا E
بر خاک کوی دوست گذاری نمی‌کنی E
ترسم کز این چمن نبری آستین گل E
کز گلشنش تحمل خاری نمی‌کنی E
در آستین جان تو صد نافه مدرج است E
وان را فدای طره یاری نمی‌کنی E
ساغر لطیف و دلکش و می افکنی به خاک E
و اندیشه از بلای خماری نمی‌کنی E
حافظ برو که بندگی پادشاه وقت E
گر جمله می‌کنند تو باری نمی‌کنی E
سحرگه ره روی در سرزمینی E
همی‌گفت این معما با قرینی E
که ای صوفی شراب آن گه شود صاف E
که در شیشه برآرد اربعینی E
خدا زان خرقه بیزار است صد بار E
که صد بت باشدش در آستینی E
مروت گر چه نامی بی‌نشان است E
نیازی عرضه کن بر نازنینی E
ثوابت باشد ای دارای خرمن E
اگر رحمی کنی بر خوشه چینی E
نمی‌بینم نشاط عیش در کس E
نه درمان دلی نه درد دینی E
درون‌ها تیره شد باشد که از غیب E
چراغی برکند خلوت نشینی E
گر انگشت سلیمانی نباشد E
چه خاصیت دهد نقش نگینی E
اگر چه رسم خوبان تندخوییست E
چه باشد گر بسازد با غمینی E
ره میخانه بنما تا بپرسم E
مآل خویش را از پیش بینی E
نه حافظ را حضور درس خلوت E
نه دانشمند را علم الیقینی E
تو مگر بر لب آبی به هوس بنشینی E
ور نه هر فتنه که بینی همه از خود بینی E
به خدایی که تویی بنده بگزیده او E
که بر این چاکر دیرینه کسی نگزینی E
گر امانت به سلامت ببرم باکی نیست E
بی دلی سهل بود گر نبود بی‌دینی E
ادب و شرم تو را خسرو مه رویان کرد E
آفرین بر تو که شایسته صد چندینی E
عجب از لطف تو ای گل که نشستی با خار E
ظاهرا مصلحت وقت در آن می‌بینی E
صبر بر جور رقیبت چه کنم گر نکنم E
عاشقان را نبود چاره به جز مسکینی E
باد صبحی به هوایت ز گلستان برخاست E
که تو خوشتر ز گل و تازه‌تر از نسرینی E
شیشه بازی سرشکم نگری از چپ و راست E
گر بر این منظر بینش نفسی بنشینی E
سخنی بی‌غرض از بنده مخلص بشنو E
ای که منظور بزرگان حقیقت بینی E
نازنینی چو تو پاکیزه دل و پاک نهاد E
بهتر آن است که با مردم بد ننشینی E
سیل این اشک روان صبر و دل حافظ برد E
بلغ الطاقه یا مقله عینی بینی E
تو بدین نازکی و سرکشی ای شمع چگل E
لایق بندگی خواجه جلال الدینی E
ساقیا سایه ابر است و بهار و لب جوی E
من نگویم چه کن ار اهل دلی خود تو بگوی E
بوی یک رنگی از این نقش نمی‌آید خیز E
دلق آلوده صوفی به می ناب بشوی E
سفله طبع است جهان بر کرمش تکیه مکن E
ای جهان دیده ثبات قدم از سفله مجوی E
دو نصیحت کنمت بشنو و صد گنج ببر E
از در عیش درآ و به ره عیب مپوی E
شکر آن را که دگربار رسیدی به بهار E
بیخ نیکی بنشان و ره تحقیق بجوی E
روی جانان طلبی آینه را قابل ساز E
ور نه هرگز گل و نسرین ندمد ز آهن و روی E
گوش بگشای که بلبل به فغان می‌گوید E
خواجه تقصیر مفرما گل توفیق ببوی E
گفتی از حافظ ما بوی ریا می‌آید E
آفرین بر نفست باد که خوش بردی بوی E
بلبل ز شاخ سرو به گلبانگ پهلوی E
می‌خواند دوش درس مقامات معنوی E
یعنی بیا که آتش موسی نمود گل E
تا از درخت نکته توحید بشنوی E
مرغان باغ قافیه سنجند و بذله گوی E
تا خواجه می خورد به غزل‌های پهلوی E
جمشید جز حکایت جام از جهان نبرد E
زنهار دل مبند بر اسباب دنیوی E
این قصه عجب شنو از بخت واژگون E
ما را بکشت یار به انفاس عیسوی E
خوش وقت بوریا و گدایی و خواب امن E
کاین عیش نیست درخور اورنگ خسروی E
چشمت به غمزه خانه مردم خراب کرد E
مخموریت مباد که خوش مست می‌روی E
دهقان سالخورده چه خوش گفت با پسر E
کای نور چشم من به جز از کشته ندروی E
ساقی مگر وظیفه حافظ زیاده داد E
کاشفته گشت طره دستار مولوی E
ای بی‌خبر بکوش که صاحب خبر شوی E
تا راهرو نباشی کی راهبر شوی E
در مکتب حقایق پیش ادیب عشق E
هان ای پسر بکوش که روزی پدر شوی E
دست از مس وجود چو مردان ره بشوی E
تا کیمیای عشق بیابی و زر شوی E
خواب و خورت ز مرتبه خویش دور کرد E
آن گه رسی به خویش که بی خواب و خور شوی E
گر نور عشق حق به دل و جانت اوفتد E
بالله کز آفتاب فلک خوبتر شوی E
یک دم غریق بحر خدا شو گمان مبر E
کز آب هفت بحر به یک موی تر شوی E
از پای تا سرت همه نور خدا شود E
در راه ذوالجلال چو بی پا و سر شوی E
وجه خدا اگر شودت منظر نظر E
زین پس شکی نماند که صاحب نظر شوی E
بنیاد هستی تو چو زیر و زبر شود E
در دل مدار هیچ که زیر و زبر شوی E
گر در سرت هوای وصال است حافظا E
باید که خاک درگه اهل هنر شوی E
ای در رخ تو پیدا انوار پادشاهی E
در فکرت تو پنهان صد حکمت الهی E
کلک تو بارک الله بر ملک و دین گشاده E
صد چشمه آب حیوان از قطره سیاهی E
بر اهرمن نتابد انوار اسم اعظم E
ملک آن توست و خاتم فرمای هر چه خواهی E
در حکمت سلیمان هر کس که شک نماید E
بر عقل و دانش او خندند مرغ و ماهی E
باز ار چه گاه گاهی بر سر نهد کلاهی E
مرغان قاف دانند آیین پادشاهی E
تیغی که آسمانش از فیض خود دهد آب E
تنها جهان بگیرد بی منت سپاهی E
کلک تو خوش نویسد در شان یار و اغیار E
تعویذ جان فزایی افسون عمر کاهی E
ای عنصر تو مخلوق از کیمیای عزت E
و ای دولت تو ایمن از وصمت تباهی E
ساقی بیار آبی از چشمه خرابات E
تا خرقه‌ها بشوییم از عجب خانقاهی E
عمریست پادشاها کز می تهیست جامم E
اینک ز بنده دعوی و از محتسب گواهی E
گر پرتوی ز تیغت بر کان و معدن افتد E
یاقوت سرخ رو را بخشند رنگ کاهی E
دانم دلت ببخشد بر عجز شب نشینان E
گر حال بنده پرسی از باد صبحگاهی E
جایی که برق عصیان بر آدم صفی زد E
ما را چگونه زیبد دعوی بی‌گناهی E
حافظ چو پادشاهت گه گاه می‌برد نام E
رنجش ز بخت منما بازآ به عذرخواهی E
