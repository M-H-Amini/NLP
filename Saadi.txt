اول دفتر به نام ایزد دانا E
صانع پروردگار حی توانا E
اکبر و اعظم خدای عالم و آدم E
صورت خوب آفرید و سیرت زیبا E
از در بخشندگی و بنده نوازی E
مرغ هوا را نصیب و ماهی دریا E
قسمت خود می‌خورند منعم و درویش E
روزی خود می‌برند پشه و عنقا E
حاجت موری به علم غیب بداند E
در بن چاهی به زیر صخره صما E
جانور از نطفه می‌کند شکر از نی E
برگ‌تر از چوب خشک و چشمه ز خارا E
شربت نوش آفرید از مگس نحل E
نخل تناور کند ز دانه خرما E
از همگان بی‌نیاز و بر همه مشفق E
از همه عالم نهان و بر همه پیدا E
پرتو نور سرادقات جلالش E
از عظمت ماورای فکرت دانا E
خود نه زبان در دهان عارف مدهوش E
حمد و ثنا می‌کند که موی بر اعضا E
هر که نداند سپاس نعمت امروز E
حیف خورد بر نصیب رحمت فردا E
بارخدایا مهیمنی و مدبر E
وز همه عیبی مقدسی و مبرا E
ما نتوانیم حق حمد تو گفتن E
با همه کروبیان عالم بالا E
سعدی از آن جا که فهم اوست سخن گفت E
ور نه کمال تو وهم کی رسد آن جا E
ای نفس خرم باد صبا E
از بر یار آمده‌ای مرحبا E
قافله شب چه شنیدی ز صبح E
مرغ سلیمان چه خبر از سبا E
بر سر خشمست هنوز آن حریف E
یا سخنی می‌رود اندر رضا E
از در صلح آمده‌ای یا خلاف E
با قدم خوف روم یا رجا E
بار دگر گر به سر کوی دوست E
بگذری ای پیک نسیم صبا E
گو رمقی بیش نماند از ضعیف E
چند کند صورت بی‌جان بقا E
آن همه دلداری و پیمان و عهد E
نیک نکردی که نکردی وفا E
لیکن اگر دور وصالی بود E
صلح فراموش کند ماجرا E
تا به گریبان نرسد دست مرگ E
دست ز دامن نکنیمت رها E
دوست نباشد به حقیقت که او E
دوست فراموش کند در بلا E
خستگی اندر طلبت راحتست E
درد کشیدن به امید دوا E
سر نتوانم که برآرم چو چنگ E
ور چو دفم پوست بدرد قفا E
هر سحر از عشق دمی می‌زنم E
روز دگر می‌شنوم برملا E
قصه دردم همه عالم گرفت E
در که نگیرد نفس آشنا E
گر برسد ناله سعدی به کوه E
کوه بنالد به زبان صدا E
روی تو خوش می‌نماید آینه ما E
کآینه پاکیزه است و روی تو زیبا E
چون می روشن در آبگینه صافی E
خوی جمیل از جمال روی تو پیدا E
هر که دمی با تو بود یا قدمی رفت E
از تو نباشد به هیچ روی شکیبا E
صید بیابان سر از کمند بپیچد E
ما همه پیچیده در کمند تو عمدا E
طایر مسکین که مهر بست به جایی E
گر بکشندش نمی‌رود به دگر جا E
غیرتم آید شکایت از تو به هر کس E
درد احبا نمی‌برم به اطبا E
برخی جانت شوم که شمع افق را E
پیش بمیرد چراغدان ثریا E
گر تو شکرخنده آستین نفشانی E
هر مگسی طوطیی شوند شکرخا E
لعبت شیرین اگر ترش ننشیند E
مدعیانش طمع کنند به حلوا E
مرد تماشای باغ حسن تو سعدیست E
دست فرومایگان برند به یغما E
اگر تو فارغی از حال دوستان یارا E
فراغت از تو میسر نمی‌شود ما را E
تو را در آینه دیدن جمال طلعت خویش E
بیان کند که چه بودست ناشکیبا را E
بیا که وقت بهارست تا من و تو به هم E
به دیگران بگذاریم باغ و صحرا را E
به جای سرو بلند ایستاده بر لب جوی E
چرا نظر نکنی یار سروبالا را E
شمایلی که در اوصاف حسن ترکیبش E
مجال نطق نماند زبان گویا را E
که گفت در رخ زیبا نظر خطا باشد E
خطا بود که نبینند روی زیبا را E
به دوستی که اگر زهر باشد از دستت E
چنان به ذوق ارادت خورم که حلوا را E
کسی ملامت وامق کند به نادانی E
حبیب من که ندیدست روی عذرا را E
گرفتم آتش پنهان خبر نمی‌داری E
نگاه می‌نکنی آب چشم پیدا را E
نگفتمت که به یغما رود دلت سعدی E
چو دل به عشق دهی دلبران یغما را E
هنوز با همه دردم امید درمانست E
که آخری بود آخر شبان یلدا را E
شب فراق نخواهم دواج دیبا را E
که شب دراز بود خوابگاه تنها را E
ز دست رفتن دیوانه عاقلان دانند E
که احتمال نماندست ناشکیبا را E
گرش ببینی و دست از ترنج بشناسی E
روا بود که ملامت کنی زلیخا را E
چنین جوان که تویی برقعی فروآویز E
و گر نه دل برود پیر پای برجا را E
تو آن درخت گلی کاعتدال قامت تو E
ببرد قیمت سرو بلندبالا را E
دگر به هر چه تو گویی مخالفت نکنم E
که بی تو عیش میسر نمی‌شود ما را E
دو چشم باز نهاده نشسته‌ام همه شب E
چو فرقدین و نگه می‌کنم ثریا را E
شبی و شمعی و جمعی چه خوش بود تا روز E
نظر به روی تو کوری چشم اعدا را E
من از تو پیش که نالم که در شریعت عشق E
معاف دوست بدارند قتل عمدا را E
تو همچنان دل شهری به غمزه‌ای ببری E
که بندگان بنی سعد خوان یغما را E
در این روش که تویی بر هزار چون سعدی E
جفا و جور توانی ولی مکن یارا E
پیش ما رسم شکستن نبود عهد وفا را E
الله الله تو فراموش مکن صحبت ما را E
قیمت عشق نداند قدم صدق ندارد E
سست عهدی که تحمل نکند بار جفا را E
گر مخیر بکنندم به قیامت که چه خواهی E
دوست ما را و همه نعمت فردوس شما را E
گر سرم می‌رود از عهد تو سر بازنپیچم E
تا بگویند پس از من که به سر برد وفا را E
خنک آن درد که یارم به عیادت به سر آید E
دردمندان به چنین درد نخواهند دوا را E
باور از مات نباشد تو در آیینه نگه کن E
تا بدانی که چه بودست گرفتار بلا را E
از سر زلف عروسان چمن دست بدارد E
به سر زلف تو گر دست رسد باد صبا را E
سر انگشت تحیر بگزد عقل به دندان E
چون تأمل کند این صورت انگشت نما را E
آرزو می‌کندم شمع صفت پیش وجودت E
که سراپای بسوزند من بی سر و پا را E
چشم کوته نظران بر ورق صورت خوبان E
خط همی‌بیند و عارف قلم صنع خدا را E
همه را دیده به رویت نگرانست ولیکن E
خودپرستان ز حقیقت نشناسند هوا را E
مهربانی ز من آموز و گرم عمر نماند E
به سر تربت سعدی بطلب مهرگیا را E
هیچ هشیار ملامت نکند مستی ما را E
قل لصاح ترک الناس من الوجد سکاری E
مشتاقی و صبوری از حد گذشت یارا E
گر تو شکیب داری طاقت نماند ما را E
باری به چشم احسان در حال ما نظر کن E
کز خوان پادشاهان راحت بود گدا را E
سلطان که خشم گیرد بر بندگان حضرت E
حکمش رسد ولیکن حدی بود جفا را E
من بی تو زندگانی خود را نمی‌پسندم E
کاسایشی نباشد بی دوستان بقا را E
چون تشنه جان سپردم آن گه چه سود دارد E
آب از دو چشم دادن بر خاک من گیا را E
حال نیازمندی در وصف می‌نیاید E
آن گه که بازگردی گوییم ماجرا را E
بازآ و جان شیرین از من ستان به خدمت E
دیگر چه برگ باشد درویش بی‌نوا را E
یا رب تو آشنا را مهلت ده و سلامت E
چندان که بازبیند دیدار آشنا را E
نه ملک پادشا را در چشم خوبرویان E
وقعیست ای برادر نه زهد پارسا را E
ای کاش برفتادی برقع ز روی لیلی E
تا مدعی نماندی مجنون مبتلا را E
سعدی قلم به سختی رفتست و نیکبختی E
پس هر چه پیشت آید گردن بنه قضا را E
ز اندازه بیرون تشنه‌ام ساقی بیار آن آب را E
اول مرا سیراب کن وان گه بده اصحاب را E
من نیز چشم از خواب خوش بر می‌نکردم پیش از این E
روز فراق دوستان شب خوش بگفتم خواب را E
هر پارسا را کان صنم در پیش مسجد بگذرد E
چشمش بر ابرو افکند باطل کند محراب را E
من صید وحشی نیستم در بند جان خویشتن E
گر وی به تیرم می‌زند استاده‌ام نشاب را E
مقدار یار همنفس چون من نداند هیچ کس E
ماهی که بر خشک اوفتد قیمت بداند آب را E
وقتی در آبی تا میان دستی و پایی می‌زدم E
اکنون همان پنداشتم دریای بی پایاب را E
امروز حالی غرقه‌ام تا با کناری اوفتم E
آن گه حکایت گویمت درد دل غرقاب را E
گر بی‌وفایی کردمی یرغو به قاآن بردمی E
کان کافر اعدا می‌کشد وین سنگدل احباب را E
فریاد می‌دارد رقیب از دست مشتاقان او E
آواز مطرب در سرا زحمت بود بواب را E
«سعدی! چو جورش می‌بری نزدیک او دیگر مرو» E
ای بی‌بصر! من می‌روم؟ او می‌کشد قلاب را E
گر ماه من برافکند از رخ نقاب را E
برقع فروهلد به جمال آفتاب را E
گویی دو چشم جادوی عابدفریب او E
بر چشم من به سحر ببستند خواب را E
اول نظر ز دست برفتم عنان عقل E
وان را که عقل رفت چه داند صواب را E
گفتم مگر به وصل رهایی بود ز عشق E
بی‌حاصل است خوردن مستسقی آب را E
دعوی درست نیست گر از دست نازنین E
چون شربت شکر نخوری زهر ناب را E
عشق آدمیت است گر این ذوق در تو نیست E
همشرکتی به خوردن و خفتن دواب را E
آتش بیار و خرمن آزادگان بسوز E
تا پادشه خراج نخواهد خراب را E
قوم از شراب مست و ز منظور بی‌نصیب E
من مست از او چنان که نخواهم شراب را E
سعدی نگفتمت که مرو در کمند عشق E
تیر نظر بیفکند افراسیاب را E
با جوانی سر خوش است این پیر بی تدبیر را E
جهل باشد با جوانان پنجه کردن پیر را E
من که با مویی به قوت برنیایم ای عجب E
با یکی افتاده‌ام کاو بگسلد زنجیر را E
چون کمان در بازو آرد سروقد سیمتن E
آرزویم می‌کند کآماج باشم تیر را E
می‌رود تا در کمند افتد به پای خویشتن E
گر بر آن دست و کمان چشم اوفتد نخجیر را E
کس ندیدست آدمیزاد از تو شیرین‌تر سخن E
شکر از پستان مادر خورده‌ای یا شیر را E
روز بازار جوانی پنج روزی بیش نیست E
نقد را باش ای پسر کآفت بود تأخیر را E
ای که گفتی دیده از دیدار بت رویان بدوز E
هر چه گویی چاره دانم کرد جز تقدیر را E
زهد پیدا کفر پنهان بود چندین روزگار E
پرده از سر برگرفتیم آن همه تزویر را E
سعدیا در پای جانان گر به خدمت سر نهی E
همچنان عذرت بباید خواستن تقصیر را E
وقت طرب خوش یافتم آن دلبر طناز را E
ساقی بیار آن جام می مطرب بزن آن ساز را E
امشب که بزم عارفان از شمع رویت روشن است E
آهسته تا نبود خبر رندان شاهدباز را E
دوش ای پسر می خورده‌ای چشمت گواهی می‌دهد E
باری حریفی جو که او مستور دارد راز را E
روی خوش و آواز خوش دارند هر یک لذتی E
بنگر که لذت چون بود محبوب خوش آواز را E
چشمان ترک و ابروان جان را به ناوک می‌زنند E
یا رب که دادست این کمان آن ترک تیرانداز را E
شور غم عشقش چنین حیف است پنهان داشتن E
در گوش نی رمزی بگو تا برکشد آواز را E
شیراز پرغوغا شدست از فتنه چشم خوشت E
ترسم که آشوب خوشت برهم زند شیراز را E
من مرغکی پربسته‌ام زان در قفس بنشسته‌ام E
گر زان که بشکستی قفس بنمودمی پرواز را E
سعدی تو مرغ زیرکی خوبت به دام آورده‌ام E
مشکل به دست آرد کسی مانند تو شهباز را E
دوست می‌دارم من این نالیدن دلسوز را E
تا به هر نوعی که باشد بگذرانم روز را E
شب همه شب انتظار صبح رویی می‌رود E
کان صباحت نیست این صبح جهان افروز را E
وه که گر من بازبینم چهر مهرافزای او E
تا قیامت شکر گویم طالع پیروز را E
گر من از سنگ ملامت روی برپیچم زنم E
جان سپر کردند مردان ناوک دلدوز را E
کامجویان را ز ناکامی چشیدن چاره نیست E
بر زمستان صبر باید طالب نوروز را E
عاقلان خوشه چین از سر لیلی غافلند E
این کرامت نیست جز مجنون خرمن سوز را E
عاشقان دین و دنیاباز را خاصیتیست E
کان نباشد زاهدان مال و جاه اندوز را E
دیگری را در کمند آور که ما خود بنده‌ایم E
ریسمان در پای حاجت نیست دست آموز را E
سعدیا دی رفت و فردا همچنان موجود نیست E
در میان این و آن فرصت شمار امروز را E
وه که گر من بازبینم روی یار خویش را E
تا قیامت شکر گویم کردگار خویش را E
یار بارافتاده را در کاروان بگذاشتند E
بی‌وفا یاران که بربستند بار خویش را E
مردم بیگانه را خاطر نگه دارند خلق E
دوستان ما بیازردند یار خویش را E
همچنان امید می‌دارم که بعد از داغ هجر E
مرهمی بر دل نهد امیدوار خویش را E
رای رای توست خواهی جنگ و خواهی آشتی E
ما قلم در سر کشیدیم اختیار خویش را E
هر که را در خاک غربت پای در گل ماند ماند E
گو دگر در خواب خوش بینی دیار خویش را E
عافیت خواهی نظر در منظر خوبان مکن E
ور کنی بدرود کن خواب و قرار خویش را E
گبر و ترسا و مسلمان هر کسی در دین خویش E
قبله‌ای دارند و ما زیبا نگار خویش را E
خاک پایش خواستم شد بازگفتم زینهار E
من بر آن دامن نمی‌خواهم غبار خویش را E
دوش حورازاده‌ای دیدم که پنهان از رقیب E
در میان یاوران می‌گفت یار خویش را E
گر مراد خویش خواهی ترک وصل ما بگوی E
ور مرا خواهی رها کن اختیار خویش را E
درد دل پوشیده مانی تا جگر پرخون شود E
به که با دشمن نمایی حال زار خویش را E
گر هزارت غم بود با کس نگویی زینهار E
ای برادر تا نبینی غمگسار خویش را E
ای سهی سرو روان آخر نگاهی باز کن E
تا به خدمت عرضه دارم افتقار خویش را E
دوستان گویند سعدی دل چرا دادی به عشق E
تا میان خلق کم کردی وقار خویش را E
ما صلاح خویشتن در بی‌نوایی دیده‌ایم E
هر کسی گو مصلحت بینند کار خویش را E
امشب سبکتر می‌زنند این طبل بی‌هنگام را E
یا وقت بیداری غلط بودست مرغ بام را E
یک لحظه بود این یا شبی کز عمر ما تاراج شد E
ما همچنان لب بر لبی نابرگرفته کام را E
هم تازه رویم هم خجل هم شادمان هم تنگ دل E
کز عهده بیرون آمدن نتوانم این انعام را E
گر پای بر فرقم نهی تشریف قربت می‌دهی E
جز سر نمی‌دانم نهادن عذر این اقدام را E
چون بخت نیک انجام را با ما به کلی صلح شد E
بگذار تا جان می‌دهد بدگوی بدفرجام را E
سعدی علم شد در جهان صوفی و عامی گو بدان E
ما بت پرستی می‌کنیم آن گه چنین اصنام را E
برخیز تا یک سو نهیم این دلق ازرق فام را E
بر باد قلاشی دهیم این شرک تقوا نام را E
هر ساعت از نو قبله‌ای با بت پرستی می‌رود E
توحید بر ما عرضه کن تا بشکنیم اصنام را E
می با جوانان خوردنم باری تمنا می‌کند E
تا کودکان در پی فتند این پیر دردآشام را E
از مایه بیچارگی قطمیر مردم می‌شود E
ماخولیای مهتری سگ می‌کند بلعام را E
زین تنگنای خلوتم خاطر به صحرا می‌کشد E
کز بوستان باد سحر خوش می‌دهد پیغام را E
غافل مباش ار عاقلی دریاب اگر صاحب دلی E
باشد که نتوان یافتن دیگر چنین ایام را E
جایی که سرو بوستان با پای چوبین می‌چمد E
ما نیز در رقص آوریم آن سرو سیم اندام را E
دلبندم آن پیمان گسل منظور چشم آرام دل E
نی نی دلارامش مخوان کز دل ببرد آرام را E
دنیا و دین و صبر و عقل از من برفت اندر غمش E
جایی که سلطان خیمه زد غوغا نماند عام را E
باران اشکم می‌رود وز ابرم آتش می‌جهد E
با پختگان گوی این سخن سوزش نباشد خام را E
سعدی ملامت نشنود ور جان در این سر می‌رود E
صوفی گران جانی ببر ساقی بیاور جام را E
تا بود بار غمت بر دل بی‌هوش مرا E
سوز عشقت ننشاند ز جگر جوش مرا E
نگذرد یاد گل و سنبلم اندر خاطر E
تا به خاطر بود آن زلف و بناگوش مرا E
شربتی تلختر از زهر فراقت باید E
تا کند لذت وصل تو فراموش مرا E
هر شبم با غم هجران تو سر بر بالین E
روزی ار با تو نشد دست در آغوش مرا E
بی دهان تو اگر صد قدح نوش دهند E
به دهان تو که زهر آید از آن نوش مرا E
سعدی اندر کف جلاد غمت می‌گوید E
بنده‌ام بنده به کشتن ده و مفروش مرا E
چه کند بنده که گردن ننهد فرمان را E
چه کند گوی که عاجز نشود چوگان را E
سروبالای کمان ابرو اگر تیر زند E
عاشق آنست که بر دیده نهد پیکان را E
دست من گیر که بیچارگی از حد بگذشت E
سر من دار که در پای تو ریزم جان را E
کاشکی پرده برافتادی از آن منظر حسن E
تا همه خلق ببینند نگارستان را E
همه را دیده در اوصاف تو حیران ماندی E
تا دگر عیب نگویند من حیران را E
لیکن آن نقش که در روی تو من می‌بینم E
همه را دیده نباشد که ببینند آن را E
چشم گریان مرا حال بگفتم به طبیب E
گفت یک بار ببوس آن دهن خندان را E
گفتم آیا که در این درد بخواهم مردن E
که محالست که حاصل کنم این درمان را E
پنجه با ساعد سیمین نه به عقل افکندم E
غایت جهل بود مشت زدن سندان را E
سعدی از سرزنش خلق نترسد هیهات E
غرقه در نیل چه اندیشه کند باران را E
سر بنه گر سر میدان ارادت داری E
ناگزیرست که گویی بود این میدان را E
ساقی بده آن کوزه یاقوت روان را E
یاقوت چه ارزد بده آن قوت روان را E
اول پدر پیر خورد رطل دمادم E
تا مدعیان هیچ نگویند جوان را E
تا مست نباشی نبری بار غم یار E
آری شتر مست کشد بار گران را E
ای روی تو آرام دل خلق جهانی E
بی روی تو شاید که نبینند جهان را E
در صورت و معنی که تو داری چه توان گفت E
حسن تو ز تحسین تو بستست زبان را E
آنک عسل اندوخته دارد مگس نحل E
شهد لب شیرین تو زنبورمیان را E
زین دست که دیدار تو دل می‌برد از دست E
ترسم نبرم عاقبت از دست تو جان را E
یا تیر هلاکم بزنی بر دل مجروح E
یا جان بدهم تا بدهی تیر امان را E
وان گه که به تیرم زنی اول خبرم ده E
تا پیشترت بوسه دهم دست و کمان را E
سعدی ز فراق تو نه آن رنج کشیدست E
کز شادی وصل تو فرامش کند آن را E
ور نیز جراحت به دوا باز هم آید E
از جای جراحت نتوان برد نشان را E
کمان سخت که داد آن لطیف بازو را E
که تیر غمزه تمامست صید آهو را E
هزار صید دلت پیش تیر بازآید E
بدین صفت که تو داری کمان ابرو را E
تو خود به جوشن و برگستوان نه محتاجی E
که روز معرکه بر خود زره کنی مو را E
دیار هند و اقالیم ترک بسپارند E
چو چشم ترک تو بینند و زلف هندو را E
مغان که خدمت بت می‌کنند در فرخار E
ندیده‌اند مگر دلبران بت رو را E
حصار قلعه باغی به منجنیق مده E
به بام قصر برافکن کمند گیسو را E
مرا که عزلت عنقا گرفتمی همه عمر E
چنان اسیر گرفتی که باز تیهو را E
لبت بدیدم و لعلم بیوفتاد از چشم E
سخن بگفتی و قیمت برفت لؤلؤ را E
بهای روی تو بازار ماه و خور بشکست E
چنان که معجز موسی طلسم جادو را E
به رنج بردن بیهوده گنج نتوان برد E
که بخت راست فضیلت نه زور بازو را E
به عشق روی نکو دل کسی دهد سعدی E
که احتمال کند خوی زشت نیکو را E
لاابالی چه کند دفتر دانایی را E
طاقت وعظ نباشد سر سودایی را E
آب را قول تو با آتش اگر جمع کند E
نتواند که کند عشق و شکیبایی را E
دیده را فایده آن است که دلبر بیند E
ور نبیند چه بود فایده بینایی را E
عاشقان را چه غم از سرزنش دشمن و دوست E
یا غم دوست خورد یا غم رسوایی را E
همه دانند که من سبزه خط دارم دوست E
نه چو دیگر حیوان سبزه صحرایی را E
من همان روز دل و صبر به یغما دادم E
که مقید شدم آن دلبر یغمایی را E
سرو بگذار که قدی و قیامی دارد E
گو ببین آمدن و رفتن رعنایی را E
گر برانی نرود ور برود باز آید E
ناگزیر است مگس دکه حلوایی را E
بر حدیث من و حسن تو نیفزاید کس E
حد همین است سخندانی و زیبایی را E
سعدیا نوبتی امشب دهل صبح نکوفت E
یا مگر روز نباشد شب تنهایی را E
تفاوتی نکند قدر پادشایی را E
که التفات کند کمترین گدایی را E
به جان دوست که دشمن بدین رضا ندهد E
که در به روی ببندند آشنایی را E
مگر حلال نباشد که بندگان ملوک E
ز خیل خانه برانند بی‌نوایی را E
و گر تو جور کنی رای ما دگر نشود E
هزار شکر بگوییم هر جفایی را E
همه سلامت نفس آرزو کند مردم E
خلاف من که به جان می‌خرم بلایی را E
حدیث عشق نداند کسی که در همه عمر E
به سر نکوفته باشد در سرایی را E
خیال در همه عالم برفت و بازآمد E
که از حضور تو خوشتر ندید جایی را E
سری به صحبت بیچارگان فرود آور E
همین قدر که ببوسند خاک پایی را E
قبای خوشتر از این در بدن تواند بود E
بدن نیفتد از این خوبتر قبایی را E
اگر تو روی نپوشی بدین لطافت و حسن E
دگر نبینی در پارس پارسایی را E
منه به جان تو بار فراق بر دل ریش E
که پشه‌ای نبرد سنگ آسیایی را E
دگر به دست نیاید چو من وفاداری E
که ترک می‌ندهم عهد بی‌وفایی را E
دعای سعدی اگر بشنوی زیان نکنی E
که یحتمل که اجابت بود دعایی را E
من بدین خوبی و زیبایی ندیدم روی را E
وین دلاویزی و دلبندی نباشد موی را E
روی اگر پنهان کند سنگین دل سیمین بدن E
مشک غمازست نتواند نهفتن بوی را E
ای موافق صورت و معنی که تا چشم من است E
از تو زیباتر ندیدم روی و خوشتر خوی را E
گر به سر می‌گردم از بیچارگی عیبم مکن E
چون تو چوگان می‌زنی جرمی نباشد گوی را E
هر که را وقتی دمی بودست و دردی سوخته‌ست E
دوست دارد ناله مستان و هایاهوی را E
ما ملامت را به جان جوییم در بازار عشق E
کنج خلوت پارسایان سلامت جوی را E
بوستان را هیچ دیگر در نمی‌باید به حسن E
بلکه سروی چون تو می‌باید کنار جوی را E
ای گل خوش بوی اگر صد قرن بازآید بهار E
مثل من دیگر نبینی بلبل خوشگوی را E
سعدیا گر بوسه بر دستش نمی‌یاری نهاد E
چاره آن دانم که در پایش بمالی روی را E
رفتیم اگر ملول شدی از نشست ما E
فرمای خدمتی که برآید ز دست ما E
برخاستیم و نقش تو در نفس ما چنانک E
هر جا که هست بی تو نباشد نشست ما E
با چون خودی درافکن اگر پنجه می‌کنی E
ما خود شکسته‌ایم چه باشد شکست ما E
جرمی نکرده‌ام که عقوبت کند ولیک E
مردم به شرع می‌نکشد ترک مست ما E
شکر خدای بود که آن بت وفا نکرد E
باشد که توبه‌ای بکند بت پرست ما E
سعدی نگفتمت که به سرو بلند او E
مشکل توان رسید به بالای پست ما E
وقتی دل سودایی می‌رفت به بستان‌ها E
بی خویشتنم کردی بوی گل و ریحان‌ها E
گه نعره زدی بلبل گه جامه دریدی گل E
با یاد تو افتادم از یاد برفت آن‌ها E
ای مهر تو در دل‌ها وی مهر تو بر لب‌ها E
وی شور تو در سرها وی سر تو در جان‌ها E
تا عهد تو دربستم عهد همه بشکستم E
بعد از تو روا باشد نقض همه پیمان‌ها E
تا خار غم عشقت آویخته در دامن E
کوته نظری باشد رفتن به گلستان‌ها E
آن را که چنین دردی از پای دراندازد E
باید که فروشوید دست از همه درمان‌ها E
گر در طلبت رنجی ما را برسد شاید E
چون عشق حرم باشد سهل است بیابان‌ها E
هر تیر که در کیش است گر بر دل ریش آید E
ما نیز یکی باشیم از جمله قربان‌ها E
هر کاو نظری دارد با یار کمان ابرو E
باید که سپر باشد پیش همه پیکان‌ها E
گویند مگو سعدی چندین سخن از عشقش E
می‌گویم و بعد از من گویند به دوران‌ها E
اگر تو برفکنی در میان شهر نقاب E
هزار مؤمن مخلص درافکنی به عقاب E
که را مجال نظر بر جمال میمونت E
بدین صفت که تو دل می‌بری ورای حجاب E
درون ما ز تو یک دم نمی‌شود خالی E
کنون که شهر گرفتی روا مدار خراب E
به موی تافته پای دلم فروبستی E
چو موی تافتی ای نیکبخت روی متاب E
تو را حکایت ما مختصر به گوش آید E
که حال تشنه نمی‌دانی ای گل سیراب E
اگر چراغ بمیرد صبا چه غم دارد E
و گر بریزد کتان چه غم خورد مهتاب E
دعات گفتم و دشنام اگر دهی سهل است E
که با شکردهنان خوش بود سؤال و جواب E
کجایی ای که تعنت کنی و طعنه زنی E
تو بر کناری و ما اوفتاده در غرقاب E
اسیر بند بلا را چه جای سرزنش است E
گرت معاونتی دست می‌دهد دریاب E
اگر چه صبر من از روی دوست ممکن نیست E
همی‌کنم به ضرورت چو صبر ماهی از آب E
تو باز دعوی پرهیز می‌کنی سعدی E
که دل به کس ندهم کل مدع کذاب E
ما را همه شب نمی‌برد خواب E
ای خفته روزگار دریاب E
در بادیه تشنگان بمردند E
وز حله به کوفه می‌رود آب E
ای سخت کمان سست پیمان E
این بود وفای عهد اصحاب E
خار است به زیر پهلوانم E
بی روی تو خوابگاه سنجاب E
ای دیده عاشقان به رویت E
چون روی مجاوران به محراب E
من تن به قضای عشق دادم E
پیرانه سر آمدم به کتاب E
زهر از کف دست نازنینان E
در حلق چنان رود که جلاب E
دیوانه کوی خوبرویان E
دردش نکند جفای بواب E
سعدی نتوان به هیچ کشتن E
الا به فراق روی احباب E
ماهرویا! روی خوب از من متاب E
بی خطا کشتن چه می‌بینی صواب E
دوش در خوابم در آغوش آمدی E
وین نپندارم که بینم جز به خواب E
از درون سوزناک و چشم تر E
نیمه‌ای در آتشم نیمی در آب E
هر که بازآید ز در پندارم اوست E
تشنه مسکین آب پندارد سراب E
ناوکش را جان درویشان هدف E
ناخنش را خون مسکینان خضاب E
او سخن می‌گوید و دل می‌برد E
و او نمک می‌ریزد و مردم کباب E
حیف باشد بر چنان تن پیرهن E
ظلم باشد بر چنان صورت نقاب E
خوی به دامان از بناگوشش بگیر E
تا بگیرد جامه‌ات بوی گلاب E
فتنه باشد شاهدی شمعی به دست E
سرگران از خواب و سرمست از شراب E
بامدادی تا به شب رویت مپوش E
تا بپوشانی جمال آفتاب E
سعدیا گر در برش خواهی چو چنگ E
گوشمالت خورد باید چون رباب E
سرمست درآمد از خرابات E
با عقل خراب در مناجات E
بر خاک فکنده خرقه زهد E
و آتش زده در لباس طامات E
دل برده شمع مجلس او E
پروانه به شادی و سعادات E
جان در ره او به عجز می‌گفت E
کای مالک عرصه کرامات E
از خون پیاده‌ای چه خیزد E
ای بر رخ تو هزار شه مات E
حقا و به جانت ار توان کرد E
با تو به هزار جان ملاقات E
گر چشم دلم به صبر بودی E
جز عشق ندیدمی مهمات E
تا باقی عمر بر چه آید E
بر باد شد آن چه رفت هیهات E
صافی چو بشد به دور سعدی E
زین پس من و دردی خرابات E
متناسبند و موزون حرکات دلفریبت E
متوجه است با ما سخنان بی حسیبت E
چو نمی‌توان صبوری ستمت کشم ضروری E
مگر آدمی نباشد که برنجد از عتیبت E
اگرم تو خصم باشی نروم ز پیش تیرت E
وگرم تو سیل باشی نگریزم از نشیبت E
به قیاس درنگنجی و به وصف درنیایی E
متحیرم در اوصاف جمال و روی و زیبت E
اگرم برآورد بخت به تخت پادشاهی E
نه چنان که بنده باشم همه عمر در رکیبت E
عجب از کسی در این شهر که پارسا بماند E
مگر او ندیده باشد رخ پارسافریبت E
تو برون خبر نداری که چه می‌رود ز عشقت E
به درآی اگر نه آتش بزنیم در حجیبت E
تو درخت خوب منظر همه میوه‌ای ولیکن E
چه کنم به دست کوته که نمی‌رسد به سیبت E
تو شبی در انتظاری ننشسته‌ای چه دانی E
که چه شب گذشت بر منتظران ناشکیبت E
تو خود ای شب جدایی چه شبی بدین درازی E
بگذر که جان سعدی بگداخت از نهیبت E
هر که خصم اندر او کمند انداخت E
به مراد ویش بباید ساخت E
هر که عاشق نبود مرد نشد E
نقره فایق نگشت تا نگداخت E
هیچ مصلح به کوی عشق نرفت E
که نه دنیا و آخرت درباخت E
آن چنانش به ذکر مشغولم E
که ندانم به خویشتن پرداخت E
همچنان شکر عشق می‌گویم E
که گرم دل بسوخت جان بنواخت E
سعدیا خوشتر از حدیث تو نیست E
تحفه روزگار اهل شناخت E
آفرین بر زبان شیرینت E
کاین همه شور در جهان انداخت E
چه فتنه بود که حسن تو در جهان انداخت E
که یک دم از تو نظر بر نمی‌توان انداخت E
بلای غمزه نامهربان خون خوارت E
چه خون که در دل یاران مهربان انداخت E
ز عقل و عافیت آن روز بر کران ماندم E
که روزگار حدیث تو در میان انداخت E
نه باغ ماند و نه بستان که سرو قامت تو E
برست و ولوله در باغ و بوستان انداخت E
تو دوستی کن و از دیده مفکنم زنهار E
که دشمنم ز برای تو در زبان انداخت E
به چشم‌های تو کان چشم کز تو برگیرند E
دریغ باشد بر ماه آسمان انداخت E
همین حکایت روزی به دوستان برسد E
که سعدی از پی جانان برفت و جان انداخت E
معلمت همه شوخی و دلبری آموخت E
جفا و ناز و عتاب و ستمگری آموخت E
غلام آن لب ضحاک و چشم فتانم E
که کید سحر به ضحاک و سامری آموخت E
تو بت چرا به معلم روی که بتگر چین E
به چین زلف تو آید به بتگری آموخت E
هزار بلبل دستان سرای عاشق را E
بباید از تو سخن گفتن دری آموخت E
برفت رونق بازار آفتاب و قمر E
از آن که ره به دکان تو مشتری آموخت E
همه قبیله من عالمان دین بودند E
مرا معلم عشق تو شاعری آموخت E
مرا به شاعری آموخت روزگار آن گه E
که چشم مست تو دیدم که ساحری آموخت E
مگر دهان تو آموخت تنگی از دل من E
وجود من ز میان تو لاغری آموخت E
بلای عشق تو بنیاد زهد و بیخ ورع E
چنان بکند که صوفی قلندری آموخت E
دگر نه عزم سیاحت کند نه یاد وطن E
کسی که بر سر کویت مجاوری آموخت E
من آدمی به چنین شکل و قد و خوی و روش E
ندیده‌ام مگر این شیوه از پری آموخت E
به خون خلق فروبرده پنجه کاین حناست E
ندانمش که به قتل که شاطری آموخت E
چنین بگریم از این پس که مرد بتواند E
در آب دیده سعدی شناوری آموخت E
کهن شود همه کس را به روزگار ارادت E
مگر مرا که همان عشق اولست و زیادت E
گرم جواز نباشد به پیشگاه قبولت E
کجا روم که نمیرم بر آستان عبادت E
مرا به روز قیامت مگر حساب نباشد E
که هجر و وصل تو دیدم چه جای موت و اعادت E
شنیدمت که نظر می‌کنی به حال ضعیفان E
تبم گرفت و دلم خوش به انتظار عیادت E
گرم به گوشه چشمی شکسته وار ببینی E
فلک شوم به بزرگی و مشتری به سعادت E
بیایمت که ببینم کدام زهره و یارا E
روم که بی تو نشینم کدام صبر و جلادت E
مرا هرآینه روزی تمام کشته ببینی E
گرفته دامن قاتل به هر دو دست ارادت E
اگر جنازه سعدی به کوی دوست برآرند E
زهی حیات نکونام و رفتنی به شهادت E
دل هر که صید کردی نکشد سر از کمندت E
نه دگر امید دارد که رها شود ز بندت E
به خدا که پرده از روی چو آتشت برافکن E
که به اتفاق بینی دل عالمی سپندت E
نه چمن شکوفه‌ای رست چو روی دلستانت E
نه صبا صنوبری یافت چو قامت بلندت E
گرت آرزوی آنست که خون خلق ریزی E
چه کند که شیر گردن ننهد چو گوسفندت E
تو امیر ملک حسنی به حقیقت ای دریغا E
اگر التفات بودی به فقیر مستمندت E
نه تو را بگفتم ای دل که سر وفا ندارد E
به طمع ز دست رفتی و به پای درفکندت E
تو نه مرد عشق بودی خود از این حساب سعدی E
که نه قوت گریزست و نه طاقت گزندت E
دوست دارم که بپوشی رخ همچون قمرت E
تا چو خورشید نبینند به هر بام و درت E
جرم بیگانه نباشد که تو خود صورت خویش E
گر در آیینه ببینی برود دل ز برت E
جای خنده‌ست سخن گفتن شیرین پیشت E
کآب شیرین چو بخندی برود از شکرت E
راه آه سحر از شوق نمی‌یارم داد E
تا نباید که بشوراند خواب سحرت E
هیچ پیرایه زیادت نکند حسن تو را E
هیچ مشاطه نیاراید از این خوبترت E
بارها گفته‌ام این روی به هر کس منمای E
تا تأمل نکند دیده هر بی بصرت E
بازگویم نه که این صورت و معنی که تو راست E
نتواند که ببیند مگر اهل نظرت E
راه صد دشمنم از بهر تو می‌باید داد E
تا یکی دوست ببینم که بگوید خبرت E
آن چنان سخت نیاید سر من گر برود E
نازنینا که پریشانی مویی ز سرت E
غم آن نیست که بر خاک نشیند سعدی E
زحمت خویش نمی‌خواهد بر رهگذرت E
بنده وار آمدم به زنهارت E
که ندارم سلاح پیکارت E
متفق می‌شوم که دل ندهم E
معتقد می‌شوم دگربارت E
مشتری را بهای روی تو نیست E
من بدین مفلسی خریدارت E
غیرتم هست و اقتدارم نیست E
که بپوشم ز چشم اغیارت E
گر چه بی طاقتم چو مور ضعیف E
می‌کشم نفس و می‌کشم بارت E
نه چنان در کمند پیچیدی E
که مخلص شود گرفتارت E
من هم اول که دیدمت گفتم E
حذر از چشم مست خون خوارت E
دیده شاید که بی تو برنکند E
تا نبیند فراق دیدارت E
تو ملولی و دوستان مشتاق E
تو گریزان و ما طلبکارت E
چشم سعدی به خواب بیند خواب E
که ببستی به چشم سحارت E
تو بدین هر دو چشم خواب آلود E
چه غم از چشم‌های بیدارت E
مپندار از لب شیرین عبارت E
که کامی حاصل آید بی مرارت E
فراق افتد میان دوستداران E
زیان و سود باشد در تجارت E
یکی را چون ببینی کشته دوست E
به دیگر دوستانش ده بشارت E
ندانم هیچ کس در عهد حسنت E
که بادل باشد الا بی بصارت E
مرا آن گوشه چشم دلاویز E
به کشتن می‌کند گویی اشارت E
گر آن حلوا به دست صوفی افتد E
خداترسی نباشد روز غارت E
عجب دارم درون عاشقان را E
که پیراهن نمی‌سوزد حرارت E
جمال دوست چندان سایه انداخت E
که سعدی ناپدیدست از حقارت E
چه دل‌ها بردی ای ساقی به ساق فتنه‌انگیزت E
دریغا بوسه چندی بر زنخدان دلاویزت E
خدنگ غمزه از هر سو نهان انداختن تا کی E
سپر انداخت عقل از دست ناوک‌های خونریزت E
برآمیزی و بگریزی و بنمایی و بربایی E
فغان از قهر لطف اندود و زهر شکرآمیزت E
لب شیرینت ار شیرین بدیدی در سخن گفتن E
بر او شکرانه بودی گر بدادی ملک پرویزت E
جهان از فتنه و آشوب یک چندی برآسودی E
اگر نه روی شهرآشوب و چشم فتنه‌انگیزت E
دگر رغبت کجا ماند کسی را سوی هشیاری E
چو بیند دست در آغوش مستان سحرخیزت E
دمادم درکش ای سعدی شراب صرف و دم درکش E
که با مستان مجلس درنگیرد زهد و پرهیزت E
بی تو حرام است به خلوت نشست E
حیف بود در به چنین روی بست E
دامن دولت چو به دست اوفتاد E
گر بهلی بازنیاید به دست E
این چه نظر بود که خونم بریخت E
وین چه نمک بود که ریشم بخست E
هر که بیفتاد به تیرت نخاست E
وان که درآمد به کمندت نجست E
ما به تو یک باره مقید شدیم E
مرغ به دام آمد و ماهی به شست E
صبر قفا خورد و به راهی گریخت E
عقل بلا دید و به کنجی نشست E
بار مذلت بتوانم کشید E
عهد محبت نتوانم شکست E
وین رمقی نیز که هست از وجود E
پیش وجودت نتوان گفت هست E
هرگز اگر راه به معنی برد E
سجده صورت نکند بت پرست E
مستی خمرش نکند آرزو E
هر که چو سعدی شود از عشق مست E
چنان به موی تو آشفته‌ام به بوی تو مست E
که نیستم خبر از هر چه در دو عالم هست E
دگر به روی کسم دیده بر نمی‌باشد E
خلیل من همه بت‌های آزری بشکست E
مجال خواب نمی‌باشدم ز دست خیال E
در سرای نشاید بر آشنایان بست E
در قفس طلبد هر کجا گرفتاریست E
من از کمند تو تا زنده‌ام نخواهم جست E
غلام دولت آنم که پای بند یکیست E
به جانبی متعلق شد از هزار برست E
مطیع امر توام گر دلم بخواهی سوخت E
اسیر حکم توام گر تنم بخواهی خست E
نماز شام قیامت به هوش بازآید E
کسی که خورده بود می ز بامداد الست E
نگاه من به تو و دیگران به خود مشغول E
معاشران ز می و عارفان ز ساقی مست E
اگر تو سرو خرامان ز پای ننشینی E
چه فتنه‌ها که بخیزد میان اهل نشست E
برادران و بزرگان نصیحتم مکنید E
که اختیار من از دست رفت و تیر از شست E
حذر کنید ز باران دیده سعدی E
که قطره سیل شود چون به یک دگر پیوست E
خوش است نام تو بردن ولی دریغ بود E
در این سخن که بخواهند برد دست به دست E
دیر آمدی ای نگار سرمست E
زودت ندهیم دامن از دست E
بر آتش عشقت آب تدبیر E
چندان که زدیم بازننشست E
از روی تو سر نمی‌توان تافت E
وز روی تو در نمی‌توان بست E
از پیش تو راه رفتنم نیست E
چون ماهی اوفتاده در شست E
سودای لب شکردهانان E
بس توبه صالحان که بشکست E
ای سرو بلند بوستانی E
در پیش درخت قامتت پست E
بیچاره کسی که از تو ببرید E
آسوده تنی که با تو پیوست E
چشمت به کرشمه خون من ریخت E
وز قتل خطا چه غم خورد مست E
سعدی ز کمند خوبرویان E
تا جان داری نمی‌توان جست E
ور سر ننهی در آستانش E
دیگر چه کنی دری دگر هست؟ E
نشاید گفتن آن کس را دلی هست E
که ندهد بر چنین صورت دل از دست E
نه منظوری که با او می‌توان گفت E
نه خصمی کز کمندش می‌توان رست E
به دل گفتم ز چشمانش بپرهیز E
که هشیاران نیاویزند با مست E
سرانگشتان مخضوبش نبینی E
که دست صبر برپیچید و بشکست E
نه آزاد از سرش بر می‌توان خاست E
نه با او می‌توان آسوده بنشست E
اگر دودی رود بی آتشی نیست E
و گر خونی بیاید کشته‌ای هست E
خیالش در نظر، چون آیدم خواب؟ E
نشاید در به روی دوستان بست E
نشاید خرمن بیچارگان سوخت E
نمی‌باید دل درمندگان خست E
به آخر دوستی نتوان بریدن E
به اول خود نمی‌بایست پیوست E
دلی از دست بیرون رفته سعدی E
نیاید باز تیر رفته از شست E
اگر مراد تو ای دوست بی مرادی ماست E
مراد خویش دگرباره من نخواهم خواست E
اگر قبول کنی ور برانی از بر خویش E
خلاف رای تو کردن خلاف مذهب ماست E
میان عیب و هنر پیش دوستان کریم E
تفاوتی نکند چون نظر به عین رضاست E
عنایتی که تو را بود اگر مبدل شد E
خلل پذیر نباشد ارادتی که مراست E
مرا به هر چه کنی دل نخواهی آزردن E
که هر چه دوست پسندد به جای دوست رواست E
اگر عداوت و جنگ است در میان عرب E
میان لیلی و مجنون محبت است و صفاست E
هزار دشمنی افتد به قول بدگویان E
میان عاشق و معشوق دوستی برجاست E
غلام قامت آن لعبت قباپوشم E
که در محبت رویش هزار جامه قباست E
نمی‌توانم بی او نشست یک ساعت E
چرا که از سر جان بر نمی‌توانم خاست E
جمال در نظر و شوق همچنان باقی E
گدا اگر همه عالم بدو دهند گداست E
مرا به عشق تو اندیشه از ملامت نیست E
وگر کنند ملامت نه بر من تنهاست E
هر آدمی که چنین شخص دلستان بیند E
ضرورت است که گوید به سرو ماند راست E
به روی خوبان گفتی نظر خطا باشد E
خطا نباشد دیگر مگو چنین که خطاست E
خوش است با غم هجران دوست سعدی را E
که گر چه رنج به جان می‌رسد امید دواست E
بلا و زحمت امروز بر دل درویش E
از آن خوش است که امید رحمت فرداست E
بوی گل و بانگ مرغ برخاست E
هنگام نشاط و روز صحراست E
فراش خزان ورق بیفشاند E
نقاش صبا چمن بیاراست E
ما را سر باغ و بوستان نیست E
هر جا که تویی تفرج آن جاست E
گویند نظر به روی خوبان E
نهیست نه این نظر که ما راست E
در روی تو سر صنع بی چون E
چون آب در آبگینه پیداست E
چشم چپ خویشتن برآرم E
تا چشم نبیندت به جز راست E
هر آدمیی که مهر مهرت E
در وی نگرفت سنگ خاراست E
روزی تر و خشک من بسوزد E
آتش که به زیر دیگ سوداست E
نالیدن بی‌حساب سعدی E
گویند خلاف رای داناست E
از ورطه ما خبر ندارد E
آسوده که بر کنار دریاست E
خوش می‌رود این پسر که برخاست E
سرویست چنین که می‌رود راست E
ابروش کمان قتل عاشق E
گیسوش کمند عقل داناست E
بالای چنین اگر در اسلام E
گویند که هست زیر و بالاست E
ای آتش خرمن عزیزان E
بنشین که هزار فتنه برخاست E
بی جرم بکش که بنده مملوک E
بی شرع ببر که خانه یغماست E
دردت بکشم که درد داروست E
خارت بخورم که خار خرماست E
انگشت نمای خلق بودن E
زشت است ولیک با تو زیباست E
باید که سلامت تو باشد E
سهل است ملامتی که بر ماست E
جان در قدم تو ریخت سعدی E
وین منزلت از خدای می‌خواست E
خواهی که دگر حیات یابد E
یک بار بگو که کشتهٔ ماست E
دیگر نشنیدیم چنین فتنه که برخاست E
از خانه برون آمد و بازار بیاراست E
در وهم نگنجد که چه دلبند و چه شیرین E
در وصف نیاید که چه مطبوع و چه زیباست E
صبر و دل و دین می‌رود و طاقت و آرام E
از زخم پدید است که بازوش تواناست E
از بهر خدا روی مپوش از زن و از مرد E
تا صنع خدا می‌نگرند از چپ و از راست E
چشمی که تو را بیند و در قدرت بی چون E
مدهوش نماند نتوان گفت که بیناست E
دنیا به چه کار آید و فردوس چه باشد E
از بارخدا به ز تو حاجت نتوان خواست E
فریاد من از دست غمت عیب نباشد E
کاین درد نپندارم از آن من تنهاست E
با جور و جفای تو نسازیم چه سازیم E
چون زهره و یارا نبود چاره مداراست E
از روی شما صبر نه صبر است که زهر است E
وز دست شما زهر نه زهر است که حلواست E
آن کام و دهان و لب و دندان که تو داری E
عیش است ولی تا ز برای که مهیاست E
گر خون من و جمله عالم تو بریزی E
اقرار بیاریم که جرم از طرف ماست E
تسلیم تو سعدی نتواند که نباشد E
گر سر بنهد ور ننهد دست تو بالاست E
سلسلهٔ موی دوست حلقه دام بلاست E
هر که در این حلقه نیست فارغ از این ماجراست E
گر بزنندم به تیغ در نظرش بی‌دریغ E
دیدن او یک نظر صد چو منش خونبهاست E
گر برود جان ما در طلب وصل دوست E
حیف نباشد که دوست دوست‌تر از جان ماست E
دعوی عشاق را شرع نخواهد بیان E
گونهٔ زردش دلیل ناله زارش گواست E
مایهٔ پرهیزگار قوت صبر است و عقل E
عقل گرفتار عشق صبر زبون هواست E
دلشدهٔ پایبند گردن جان در کمند E
زهرهٔ گفتار نه کاین چه سبب وان چراست E
مالک ملک وجود حاکم رد و قبول E
هر چه کند جور نیست ور تو بنالی جفاست E
تیغ برآر از نیام زهر برافکن به جام E
کز قبل ما قبول وز طرف ما رضاست E
گر بنوازی به لطف ور بگدازی به قهر E
حکم تو بر من روان زجر تو بر من رواست E
هر که به جور رقیب یا به جفای حبیب E
عهد فرامش کند مدعی بی‌وفاست E
سعدی از اخلاق دوست هر چه برآید نکوست E
گو همه دشنام گو کز لب شیرین دعاست E
صبر کن ای دل که صبر سیرت اهل صفاست E
چارهٔ عشق احتمال شرط محبت وفاست E
مالک رد و قبول هر چه کند پادشاست E
گر بزند حاکم است ور بنوازد رواست E
گر چه بخواند هنوز دست جزع بر دعاست E
ور چه براند هنوز روی امید از قفاست E
برق یمانی بجست باد بهاری بخاست E
طاقت مجنون برفت خیمهٔ لیلی کجاست E
غفلت از ایام عشق پیش محقق خطاست E
اول صبح است خیز کآخر دنیا فناست E
صحبت یار عزیز حاصل دور بقاست E
یک دمه دیدار دوست هر دو جهانش بهاست E
درد دل دوستان گر تو پسندی رواست E
هر چه مراد شماست غایت مقصود ماست E
بنده چه دعوی کند حکم خداوند راست E
گر تو قدم می‌نهی تا بنهم چشم راست E
از در خویشم مران کاین نه طریق وفاست E
در همه شهری غریب در همه ملکی گداست E
با همه جرمم امید با همه خوفم رجاست E
گر درم ما مس است لطف شما کیمیاست E
سعدی اگر عاشقی میل وصالت چراست E
هر که دل دوست جست مصلحت خود نخواست E
خرم آن بقعه که آرامگه یار آنجاست E
راحت جان و شفای دل بیمار آنجاست E
من در این جای همین صورت بی‌جانم و بس E
دلم آنجاست که آن دلبر عیار آنجاست E
تنم اینجاست سقیم و دلم آنجاست مقیم E
فلک اینجاست ولی کوکب سیار آنجاست E
آخر ای باد صبا بویی اگر می‌آری E
سوی شیراز گذر کن که مرا یار آنجاست E
درد دل پیش که گویم غم دل با که خورم E
روم آنجا که مرا محرم اسرار آنجاست E
نکند میل دل من به تماشای چمن E
که تماشای دل آنجاست که دلدار آنجاست E
سعدی این منزل ویران چه کنی جای تو نیست E
رخت بربند که منزلگه احرار آنجاست E
عشق ورزیدم و عقلم به ملامت برخاست E
کان که عاشق شد از او حکم سلامت برخاست E
هر که با شاهد گلروی به خلوت بنشست E
نتواند ز سر راه ملامت برخاست E
که شنیدی که برانگیخت سمند غم عشق E
که نه اندر عقبش گرد ندامت برخاست E
عشق غالب شد و از گوشه نشینان صلاح E
نام مستوری و ناموس کرامت برخاست E
در گلستانی کان گلبن خندان بنشست E
سرو آزاد به یک پای غرامت برخاست E
گل صدبرگ ندانم به چه رونق بشکفت E
یا صنوبر به کدامین قد و قامت برخاست E
دی زمانی به تکلف بر سعدی بنشست E
فتنه بنشست چو برخاست قیامت برخاست E
آن نه زلف است و بناگوش که روز است و شب است E
وان نه بالای صنوبر که درخت رطب است E
نه دهانیست که در وهم سخندان آید E
مگر اندر سخن آیی و بداند که لب است E
آتش روی تو زین گونه که در خلق گرفت E
عجب از سوختگی نیست که خامی عجب است E
آدمی نیست که عاشق نشود وقت بهار E
هر گیاهی که به نوروز نجنبد حطب است E
جنبش سرو تو پنداری کز باد صباست E
نه که از نالهٔ مرغان چمن در طرب است E
هر کسی را به تو این میل نباشد که مرا E
کآفتابی تو و کوتاه نظر مرغ شب است E
خواهم اندر طلبت عمر به پایان آورد E
گر چه راهم نه به اندازهٔ پای طلب است E
هر قضایی سببی دارد و من در غم دوست E
اجلم می‌کشد و درد فراقش سبب است E
سخن خویش به بیگانه نمی‌یارم گفت E
گله از دوست به دشمن نه طریق ادب است E
لیکن این حال محال است که پنهان ماند E
تو زره می‌دری و پرده سعدی قصب است E
آن ماه دوهفته در نقاب است E
یا حوری دست در خضاب است E
سیلاب ز سر گذشت یارا E
ز اندازه به در مبر جفا را E
تندی و جفا و زشتخویی E
هر چند که می‌کنی نکویی E
ای روی تو از بهشت بابی E
دل بر نمک لبت کبابی E
صبر از تو کسی نیاورد تاب E
چشمم ز غمت نمی‌برد خواب E
ای شهرهٔ شهر و فتنهٔ خیل E
فی منظرک النهار و اللیل E
ای داروی دلپذیر دردم E
اقرار به بندگیت کردم E
گر چه تو امیر و ما اسیریم E
گر چه تو بزرگ و ما حقیریم E
ای سرو روان و گلبن نو E
مه پیکر آفتاب پرتو E
امشب شب خلوت است تا روز E
ای طالع سعد و بخت فیروز E
ساقی قدحی قلندری وار E
در ده به معاشران هشیار E
باد است غرور زندگانی E
برق است لوامع جوانی E
این گرسنه گرگ بی ترحم E
خود سیر نمی‌شود ز مردم E
سعدی تو نه مرد وصل اویی E
تا لاف زنی و قرب جویی E
دیدار تو حل مشکلات است E
صبر از تو خلاف ممکنات است E
دیباچهٔ صورت بدیعت E
عنوان کمال حسن ذات است E
لبهای تو خضر اگر بدیدی E
گفتی: «لب چشمه حیات است!» E
بر کوزهٔ آب نه دهانت E
بردار که کوزهٔ نبات است E
ترسم تو به سحر غمزه یک روز E
دعوی بکنی که معجزات است E
زهر از قبل تو نوشدارو E
فحش از دهن تو طیبات است E
چون روی تو صورتی ندیدم E
در شهر که مبطل صلات است E
عهد تو و توبهٔ من از عشق E
می‌بینم و هر دو بی ثبات است E
آخر نگهی به سوی ما کن E
کاین دولت حسن را زکات است E
چون تشنه بسوخت در بیابان E
چه فایده گر جهان فرات است E
سعدی غم نیستی ندارد E
جان دادن عاشقان نجات است E
سرو چمن پیش اعتدال تو پست است E
روی تو بازار آفتاب شکسته‌ست E
شمع فلک با هزار مشعل انجم E
پیش وجودت چراغ بازنشسته‌ست E
توبه کند مردم از گناه به شعبان E
در رمضان نیز چشم‌های تو مست است E
این همه زورآوری و مردی و شیری E
مرد ندانم که از کمند تو جسته‌ست E
این یکی از دوستان به تیغ تو کشته‌ست E
وان دگر از عاشقان به تیر تو خسته‌ست E
دیده به دل می‌برد حکایت مجنون E
دیده ندارد که دل به مهر نبسته‌ست E
دست طلب داشتن ز دامن معشوق E
پیش کسی گو کش اختیار به دست است E
با چو تو روحانیی تعلق خاطر E
هر که ندارد دواب نفس‌پرست است E
منکر سعدی که ذوق عشق ندارد E
نیشکرش در دهان تلخ کبست است E
مجنون عشق را دگر امروز حالت است E
کاسلام دین لیلی و دیگر ضلالت است E
فرهاد را از آن چه که شیرین ترش کند E
این را شکیب نیست گر آن را ملالت است E
عذرا که نانوشته بخواند حدیث عشق E
داند که آب دیدهٔ وامق رسالت است E
مطرب همین طریق غزل گو نگاه دار E
کاین ره که برگرفت به جایی دلالت است E
ای مدعی که می‌گذری بر کنار آب E
ما را که غرقه‌ایم ندانی چه حالت است E
زین در کجا رویم که ما را به خاک او E
واو را به خون ما که بریزد حوالت است E
گر سر قدم نمی‌کنمش پیش اهل دل E
سر بر نمی‌کنم که مقام خجالت است E
جز یاد دوست هر چه کنی عمر ضایع است E
جز سر عشق هر چه بگویی بطالت است E
ما را دگر معامله با هیچکس نماند E
بیعی که بی حضور تو کردم اقالت است E
از هر جفات بوی وفایی همی‌دهد E
در هر تعنتیت هزار استمالت است E
سعدی بشوی لوح دل از نقش غیر او E
علمی که ره به حق ننماید جهالت است E
ای کآب زندگانی من در دهان توست E
تیر هلاک ظاهر من در کمان توست E
گر برقعی فرونگذاری بدین جمال E
در شهر هر که کشته شود در ضمان توست E
تشبیه روی تو نکنم من به آفتاب E
کاین مدح آفتاب نه تعظیم شان توست E
گر یک نظر به گوشهٔ چشم ارادتی E
با ما کنی و گر نکنی حکم از آن توست E
هر روز خلق را سر یاری و صاحبیست E
ما را همین سر است که بر آستان توست E
بسیار دیده‌ایم درختان میوه‌دار E
زین به ندیده‌ایم که در بوستان توست E
گر دست دوستان نرسد باغ را چه جرم E
منعی که می‌رود گنه از باغبان توست E
بسیار در دل آمد از اندیشه‌ها و رفت E
نقشی که آن نمی‌رود از دل نشان توست E
با من هزار نوبت اگر دشمنی کنی E
ای دوست همچنان دل من مهربان توست E
سعدی به قدر خویش تمنای وصل کن E
سیمرغ ما چه لایق زاغ آشیان توست E
هر صبحدم نسیم گل از بوستان توست E
الحان بلبل از نفس دوستان توست E
چون خضر دید آن لب جان بخش دلفریب E
گفتا که آب چشمهٔ حیوان دهان توست E
یوسف به بندگیت کمر بسته بر میان E
بودش یقین که ملک ملاحت از آن توست E
هر شاهدی که در نظر آمد به دلبری E
در دل نیافت راه که آنجا مکان توست E
هرگز نشان ز چشمهٔ کوثر شنیده‌ای E
کاو را نشانی از دهن بی‌نشان توست E
از رشک آفتاب جمالت بر آسمان E
هر ماه ماه دیدم چون ابروان توست E
این باد روح پرور از انفاس صبحدم E
گویی مگر ز طرهٔ عنبرفشان توست E
صد پیرهن قبا کنم از خرمی اگر E
بینم که دست من چو کمر در میان توست E
گفتند میهمانی عشاق می‌کنی E
سعدی به بوسه‌ای ز لبت میهمان توست E
اتفاقم به سر کوی کسی افتاده‌ست E
که در آن کوی چو من کشته بسی افتاده‌ست E
خبر ما برسانید به مرغان چمن E
که هم آواز شما در قفسی افتاده‌ست E
به دلارام بگو ای نفس باد سحر E
کار ما همچو سحر با نفسی افتاده‌ست E
بند بر پای تحمل چه کند گر نکند E
انگبین است که در وی مگسی افتاده‌ست E
هیچکس عیب هوس باختن ما نکند E
مگر آن کس که به دام هوسی افتاده‌ست E
سعدیا حال پراکندهٔ گوی آن داند E
که همه عمر به چوگان کسی افتاده‌ست E
آن تویی یا سرو بستانی به رفتار آمده‌ست E
یا ملک در صورت مردم به گفتار آمده‌ست E
آن پری کز خلق پنهان بود چندین روزگار E
باز می‌بینم که در عالم پدیدار آمده‌ست E
عود می‌سوزند یا گل می‌دمد در بوستان E
دوستان یا کاروان مشک تاتار آمده‌ست E
تا مرا با نقش رویش آشنایی اوفتاد E
هر چه می‌بینم به چشمم نقش دیوار آمده‌ست E
ساربانا یک نظر در روی آن زیبا نگار E
گر به جانی می‌دهد اینک خریدار آمده‌ست E
من دگر در خانه ننشینم اسیر و دردمند E
خاصه این ساعت که گفتی گل به بازار آمده‌ست E
گر تو انکار نظر در آفرینش می‌کنی E
من همی‌گویم که چشم از بهر این کار آمده‌ست E
وه که گر من بازبینم روی یار خویش را E
مرده‌ای بینی که با دنیا دگربار آمده‌ست E
آن چه بر من می‌رود در بندت ای آرام جان E
با کسی گویم که در بندی گرفتار آمده‌ست E
نی که می‌نالد همی در مجلس آزادگان E
زان همی‌نالد که بر وی زخم بسیار آمده‌ست E
تا نپنداری که بعد از چشم خواب آلود تو E
تا برفتی خوابم اندر چشم بیدار آمده‌ست E
سعدیا گر همتی داری منال از جور یار E
تا جهان بوده‌ست جور یار بر یار آمده‌ست E
شب فراق که داند که تا سحر چند است E
مگر کسی که به زندان عشق دربند است E
گرفتم از غم دل راه بوستان گیرم E
کدام سرو به بالای دوست مانند است E
پیام من که رساند به یار مهرگسل E
که برشکستی و ما را هنوز پیوند است E
قسم به جان تو گفتن طریق عزت نیست E
به خاک پای تو وان هم عظیم سوگند است E
که با شکستن پیمان و برگرفتن دل E
هنوز دیده به دیدارت آرزومند است E
بیا که بر سر کویت بساط چهرهٔ ماست E
به جای خاک که در زیر پایت افکنده‌ست E
خیال روی تو بیخ امید بنشانده‌ست E
بلای عشق تو بنیاد صبر برکنده‌ست E
عجب در آن که تو مجموع و گر قیاس کنی E
به زیر هر خم مویت دلی پراکند است E
اگر برهنه نباشی که شخص بنمایی E
گمان برند که پیراهنت گل آکند است E
ز دست رفته نه تنها منم در این سودا E
چه دستها که ز دست تو بر خداوند است E
فراق یار که پیش تو کاه برگی نیست E
بیا و بر دل من بین که کوه الوند است E
ز ضعف طاقت آهم نماند و ترسم خلق E
گمان برند که سعدی ز دوست خرسند است E
افسوس بر آن دیده که روی تو ندیده‌ست E
یا دیده و بعد از تو به رویی نگریده‌ست E
گر مدعیان نقش ببینند پری را E
دانند که دیوانه چرا جامه دریده‌ست E
آن کیست که پیرامن خورشید جمالش E
از مشک سیه دایرهٔ نیمه کشیده‌ست E
ای عاقل اگر پای به سنگیت برآید E
فرهاد بدانی که چرا سنگ بریده‌ست E
رحمت نکند بر دل بیچاره فرهاد E
آن کس که سخن گفتن شیرین نشنیده‌ست E
از دست کمان مهرهٔ ابروی تو در شهر E
دل نیست که در بر چو کبوتر نطپیده‌ست E
در وهم نیاید که چه مطبوع درختی E
پیداست که هرگز کس از این میوه نچیده‌ست E
سر قلم قدرت بی چون الهی E
در روی تو چون روی در آیینه پدید است E
ما از تو به غیر از تو نداریم تمنا E
حلوا به کسی ده که محبت نچشیده‌ست E
با این همه باران بلا بر سر سعدی E
نشگفت اگرش خانهٔ چشم آب چکیده‌ست E
ای لعبت خندان لب لعلت که مزیده‌ست؟ E
وی باغ لطافت به رویت که گزیده‌ست؟ E
زیباتر از این صید همه عمر نکرده‌ست E
شیرین‌تر از این خربزه هرگز نبریده‌ست E
ای خضر حلالت نکنم چشمهٔ حیوان E
دانی که سکندر به چه محنت طلبیده‌ست E
آن خون کسی ریخته‌ای یا می سرخ است E
یا توت سیاه است که بر جامه چکیده‌ست E
با جمله برآمیزی و از ما بگریزی E
جرم از تو نباشد گنه از بخت رمیده‌ست E
نیک است که دیوار به یک بار بیفتاد E
تا هیچکس این باغ نگویی که ندیده‌ست E
بسیار توقف نکند میوهٔ بر بار E
چون عام بدانست که شیرین و رسیده‌ست E
گل نیز در آن هفته دهن باز نمی‌کرد E
وامروز نسیم سحرش پرده دریده‌ست E
در دجله که مرغابی از اندیشه نرفتی E
کشتی رود اکنون که تتر جسر بریده‌ست E
رفت آن که فقاع از تو گشایند دگربار E
ما را بس از این کوزه که بیگانه مکیده‌ست E
سعدی در بستان هوای دگری زن E
وین کشته رها کن که در او گله چریده‌ست E
از هر چه می‌رود سخن دوست خوشتر است E
پیغام آشنا نفس روح پرور است E
هرگز وجود حاضر غایب شنیده‌ای E
من در میان جمع و دلم جای دیگر است E
شاهد که در میان نبود شمع گو بمیر E
چون هست اگر چراغ نباشد منور است E
ابنای روزگار به صحرا روند و باغ E
صحرا و باغ زنده دلان کوی دلبر است E
جان می‌روم که در قدم اندازمش ز شوق E
درمانده‌ام هنوز که نزلی محقر است E
کاش آن به خشم رفتهٔ ما آشتی کنان E
بازآمدی که دیدهٔ مشتاق بر در است E
جانا دلم چو عود بر آتش بسوختی E
وین دم که می‌زنم ز غمت دود مجمر است E
شب‌های بی توام شب گور است در خیال E
ور بی تو بامداد کنم روز محشر است E
گیسوت عنبرینهٔ گردن تمام بود E
معشوق خوبروی چه محتاج زیور است E
سعدی خیال بیهده بستی امید وصل E
هجرت بکشت و وصل هنوزت مصور است E
زنهار از این امید درازت که در دل است E
هیهات از این خیال محالت که در سر است E
این بوی روح پرور از آن خوی دلبر است E
وین آب زندگانی از آن حوض کوثر است E
ای باد بوستان مگرت نافه در میان E
وی مرغ آشنا مگرت نامه در پر است E
بوی بهشت می‌گذرد یا نسیم دوست E
یا کاروان صبح که گیتی منور است E
این قاصد از کدام زمین است مشک بوی E
وین نامه در چه داشت که عنوان معطرست E
بر راه باد عود در آتش نهاده‌اند E
یا خود در آن زمین که تویی خاک عنبر است E
بازآ و حلقه بر در رندان شوق زن E
کاصحاب را دو دیده چو مسمار بر در است E
بازآ که در فراق تو چشم امیدوار E
چون گوش روزه دار بر الله اکبر است E
دانی که چون همی‌گذرانیم روزگار E
روزی که بی تو می‌گذرد روز محشر است E
گفتیم عشق را به صبوری دوا کنیم E
هر روز عشق بیشتر و صبر کمتر است E
صورت ز چشم غایب و اخلاق در نظر E
دیدار در حجاب و معانی برابر است E
در نامه نیز چند بگنجد حدیث عشق E
کوته کنم که قصهٔ ما کار دفتر است E
همچون درخت بادیه سعدی به برق شوق E
سوزان و میوهٔ سخنش همچنان تر است E
آری خوش است وقت حریفان به بوی عود E
وز سوز غافلند که در جان مجمر است E
عیب یاران و دوستان هنر است E
سخن دشمنان نه معتبر است E
مهر مهر از درون ما نرود E
ای برادر که نقش بر حجر است E
چه توان گفت در لطافت دوست E
هر چه گویم از آن لطیف‌تر است E
آن که منظور دیده و دل ماست E
نتوان گفت شمس یا قمر است E
هر کسی گو به حال خود باشید E
ای برادر که حال ما دگر است E
تو که در خواب بوده‌ای همه شب E
چه نصیبت ز بلبل سحر است E
آدمی را که جان معنی نیست E
در حقیقت درخت بی‌ثمر است E
ما پراکندگان مجموعیم E
یار ما غایب است و در نظر است E
برگ تر خشک می‌شود به زمان E
برگ چشمان ما همیشه تر است E
جان شیرین فدای صحبت یار E
شرم دارم که نیک مختصر است E
این قدر دون قدر اوست ولیک E
حد امکان ما همین قدر است E
پرده بر خود نمی‌توان پوشید E
ای برادر که عشق پرده در است E
سعدی از بارگاه قربت دوست E
تا خبر یافته‌ست بی‌خبر است E
ما سر اینک نهاده‌ایم به طوع E
تا خداوندگار را چه سر است E
هر کسی را نتوان گفت که صاحب نظر است E
عشقبازی دگر و نفس پرستی دگر است E
نه هر آن چشم که بینند سیاه است و سپید E
یا سپیدی ز سیاهی بشناسد بصر است E
هر که در آتش عشقش نبود طاقت سوز E
گو به نزدیک مرو کآفت پروانه پر است E
گر من از دوست بنالم نفسم صادق نیست E
خبر از دوست ندارد که ز خود با خبر است E
آدمی صورت اگر دفع کند شهوت نفس E
آدمی خوی شود ور نه همان جانور است E
شربت از دست دلارام چه شیرین و چه تلخ E
بده ای دوست که مستسقی از آن تشنه‌تر است E
من خود از عشق لبت فهم سخن می‌نکنم E
هرچ از آن تلخترم گر تو بگویی شکر است E
ور به تیغم بزنی با تو مرا خصمی نیست E
خصم آنم که میان من و تیغت سپر است E
من از این بند نخواهم به در آمد همه عمر E
بند پایی که به دست تو بود تاج سر است E
دست سعدی به جفا نگسلد از دامن دوست E
ترک لؤلؤ نتوان گفت که دریا خطر است E
فریاد من از فراق یار است E
وافغان من از غم نگار است E
بی روی چو ماه آن نگارین E
رخسارهٔ من به خون نگار است E
خون جگرم ز فرقت تو E
از دیده روانه در کنار است E
درد دل من ز حد گذشته‌ست E
جانم ز فراق بی‌قرار است E
کس را ز غم من آگهی نیست E
آوخ که جهان نه پایدار است E
از دست زمانه در عذابم E
زان جان و دلم همی فکار است E
سعدی چه کنی شکایت از دوست E
چون شادی و غم نه برقرار است E
چشمت خوشست و بر اثر خواب خوشترست E
طعم دهانت از شکر ناب خوشترست E
زنهار از آن تبسم شیرین که می‌کنی E
کز خنده شکوفه سیراب خوشترست E
شمعی به پیش روی تو گفتم که برکنم E
حاجت به شمع نیست که مهتاب خوشترست E
دوش آرزوی خواب خوشم بود یک زمان E
امشب نظر به روی تو از خواب خوشترست E
در خوابگاه عاشق سر بر کنار دوست E
کیمخت خارپشت ز سنجاب خوشترست E
زان سوی بحر آتش اگر خوانیم به لطف E
رفتن به روی آتشم از آب خوشترست E
ز آب روان و سبزه و صحرا و لاله زار E
با من مگو که چشم در احباب خوشترست E
زهرم مده به دست رقیبان تندخوی E
از دست خود بده که ز جلاب خوشترست E
سعدی دگر به گوشه وحدت نمی‌رود E
خلوت خوشست و صحبت اصحاب خوشترست E
هر باب از این کتاب نگارین که برکنی E
همچون بهشت گویی از آن باب خوشترست E
عشرت خوش است و بر طرف جوی خوشتر است E
می بر سماع بلبل خوشگوی خوشتر است E
عیش است بر کنار سمن زار خواب صبح؟ E
نی، در کنار یار سمن بوی خوشتر است E
خواب از خمار بادهٔ نوشین بامداد E
بر بستر شقایق خودروی خوشتر است E
روی از جمال دوست به صحرا مکن که روی E
در روی همنشین وفاجوی خوشتر است E
آواز چنگ مطرب خوشگوی گو مباش E
ما را حدیث همدم خوشخوی خوشتر است E
گر شاهد است سبزه بر اطراف گلستان E
بر عارضین شاهد گلروی خوشتر است E
آب از نسیم باد زره روی گشته گیر E
مفتول زلف یار زره موی خوشتر است E
گو چشمه آب کوثر و بستان بهشت باش E
ما را مقام بر سر این کوی خوشتر است E
سعدی! جفا نبرده چه دانی تو قدر یار؟ E
تحصیل کام دل به تکاپوی خوشتر است E
ای که از سرو روان قد تو چالاکترست E
دل به روی تو ز روی تو طربناکترست E
دگر از حربه خونخوار اجل نندیشم E
که نه از غمزه خونریز تو ناباکترست E
چست بودست مرا کسوت معنی همه وقت E
باز بر قامت زیبای تو چالاکترست E
نظر پاک مرا دشمن اگر طعنه زند E
دامن دوست بحمدالله از آن پاکترست E
تا گل روی تو در باغ لطافت بشکفت E
پردهٔ صبر من از دامن گل چاکترست E
پای بر دیده سعدی نه اگر بخرامی E
که به صد منزلت از خاک درت خاکترست E
دلی که عاشق و صابر بود مگر سنگ است E
ز عشق تا به صبوری هزار فرسنگ است E
برادران طریقت نصیحتم مکنید E
که توبه در ره عشق آبگینه بر سنگ است E
دگر به خفیه نمی‌بایدم شراب و سماع E
که نیکنامی در دین عاشقان ننگ است E
چه تربیت شنوم یا چه مصلحت بینم E
مرا که چشم به ساقی و گوش بر چنگ است E
به یادگار کسی دامن نسیم صبا E
گرفته‌ایم و دریغا که باد در چنگ است E
به خشم رفتهٔ ما را که می‌برد پیغام E
بیا که ما سپر انداختیم اگر جنگ است E
بکش چنان که توانی که بی مشاهده‌ات E
فراخنای جهان بر وجود ما تنگ است E
ملامت از دل سعدی فرونشوید عشق E
سیاهی از حبشی چون رود که خودرنگ است E
پای سرو بوستانی در گل است E
سرو ما را پای معنی در دل است E
هر که چشمش بر چنان روی اوفتاد E
طالعش میمون و فالش مقبل است E
نیکخواهانم نصیحت می‌کنند E
خشت بر دریا زدن بی‌حاصل است E
ای برادر ما به گرداب اندریم E
وان که شنعت می‌زند بر ساحل است E
شوق را بر صبر قوت غالب است E
عقل را با عشق دعوی باطل است E
نسبت عاشق به غفلت می‌کنند E
وآن که معشوقی ندارد غافل است E
دیده باشی تشنه مستعجل به آب E
جان به جانان همچنان مستعجل است E
بذل جاه و مال و ترک نام و ننگ E
در طریق عشق اول منزل است E
گر بمیرد طالبی در بند دوست E
سهل باشد زندگانی مشکل است E
عاشقی می‌گفت و خوش خوش می‌گریست E
جان بیاساید که جانان قاتل است E
سعدیا نزدیک رای عاشقان E
خلق مجنونند و مجنون عاقل است E
دیده از دیدار خوبان برگرفتن مشکلست E
هر که ما را این نصیحت می‌کند بی‌حاصلست E
یار زیبا گر هزارت وحشت از وی در دلست E
بامدادان روی او دیدن صباح مقبلست E
آن که در چاه زنخدانش دل بیچارگان E
چون ملک محبوس در زندان چاه بابلست E
پیش از این من دعوی پرهیزگاری کردمی E
باز می‌گویم که هر دعوی که کردم باطلست E
زهر نزدیک خردمندان اگر چه قاتلست E
چون ز دست دوست می‌گیری شفای عاجلست E
من قدم بیرون نمی‌یارم نهاد از کوی دوست E
دوستان معذور داریدم که پایم در گلست E
باش تا دیوانه گویندم همه فرزانگان E
ترک جان نتوان گرفتن تا تو گویی عاقلست E
آن که می‌گوید نظر در صورت خوبان خطاست E
او همین صورت همی‌بیند ز معنی غافلست E
ساربان آهسته ران کآرام جان در محملست E
چارپایان بار بر پشتند و ما را بر دلست E
گر به صد منزل فراق افتد میان ما و دوست E
همچنانش در میان جان شیرین منزلست E
سعدی آسانست با هر کس گرفتن دوستی E
لیک چون پیوند شد خو باز کردن مشکلست E
شراب از دست خوبان سلسبیلست E
و گر خود خون میخواران سبیلست E
نمی‌دانم رطب را چاشنی چیست E
همی‌بینم که خرما بر نخیلست E
نه وسمست آن به دلبندی خضیبست E
نه سرمست آن به جادویی کحیلست E
سرانگشتان صاحب دل فریبش E
نه در حنا که در خون قتیلست E
الا ای کاروان محمل برانید E
که ما را بند بر پای رحیلست E
هر آن شب در فراق روی لیلی E
که بر مجنون رود لیلی طویلست E
کمندش می‌دواند پای مشتاق E
بیابان را نپرسد چند میلست E
چو مور افتان و خیزان رفت باید E
و گر خود ره به زیر پای پیلست E
حبیب آن جا که دستی برفشاند E
محب ار سر نیفشاند بخیلست E
ز ما گر طاعت آید شرمساریم E
و ز ایشان گر قبیح آید جمیلست E
بدیل دوستان گیرند و یاران E
ولیکن شاهد ما بی‌بدیلست E
سخن بیرون مگوی از عشق سعدی E
سخن عشقست و دیگر قال و قیلست E
کارم چو زلف یار پریشان و درهمست E
پشتم به سان ابروی دلدار پرخمست E
غم شربتی ز خون دلم نوش کرد و گفت E
این شادی کسی که در این دور خرمست E
تنها دل منست گرفتار در غمان E
یا خود در این زمانه دل شادمان کمست E
زین سان که می‌دهد دل من داد هر غمی E
انصاف ملک عالم عشقش مسلمست E
دانی خیال روی تو در چشم من چه گفت E
آیا چه جاست این که همه روزه با نمست E
خواهی چو روز روشن دانی تو حال من E
از تیره شب بپرس که او نیز محرمست E
ای کاشکی میان منستی و دلبرم E
پیوندی این چنین که میان من و غمست E
یارا بهشت صحبت یاران همدمست E
دیدار یار نامتناسب جهنمست E
هر دم که در حضور عزیزی برآوری E
دریاب کز حیات جهان حاصل آن دمست E
نه هر که چشم و گوش و دهان دارد آدمیست E
بس دیو را که صورت فرزند آدمست E
آنست آدمی که در او حسن سیرتی E
یا لطف صورتیست دگر حشو عالمست E
هرگز حسد نبرده و حسرت نخورده‌ام E
جز بر دو روی یار موافق که در همست E
آنان که در بهار به صحرا نمی‌روند E
بوی خوش ربیع بر ایشان محرمست E
وان سنگ دل که دیده بدوزد ز روی خوب E
پندش مده که جهل در او نیک محکمست E
آرام نیست در همه عالم به اتفاق E
ور هست در مجاورت یار محرمست E
گر خون تازه می‌رود از ریش اهل دل E
دیدار دوستان که ببینند مرهمست E
دنیا خوشست و مال عزیزست و تن شریف E
لیکن رفیق بر همه چیزی مقدمست E
ممسک برای مال همه ساله تنگ دل E
سعدی به روی دوست همه روزه خرمست E
بر من که صبوحی زده‌ام خرقه حرام است E
ای مجلسیان راه خرابات کدام است E
هر کس به جهان خرمیی پیش گرفتند E
ما را غمت ای ماه پری چهره تمام است E
برخیز که در سایه سروی بنشینیم E
کان جا که تو بنشینی بر سرو قیام است E
دام دل صاحب نظرانت خم گیسوست E
وان خال بناگوش مگر دانه دام است E
با چون تو حریفی به چنین جای در این وقت E
گر باده خورم خمر بهشتی نه حرام است E
با محتسب شهر بگویید که زنهار E
در مجلس ما سنگ مینداز که جام است E
غیرت نگذارد که بگویم که مرا کشت E
تا خلق ندانند که معشوقه چه نام است E
دردا که بپختیم در این سوز نهانی E
وان را خبر از آتش ما نیست که خام است E
سعدی مبر اندیشه که در کام نهنگان E
چون در نظر دوست نشینی همه کام است E
امشب به راستی شب ما روز روشن است E
عید وصال دوست علی رغم دشمن است E
باد بهشت می‌گذرد یا نسیم باغ E
یا نکهت دهان تو یا بوی لادن است E
هرگز نباشد از تن و جانت عزیزتر E
چشمم که در سرست و روانم که در تن است E
گردن نهم به خدمت و گوشت کنم به قول E
تا خاطرم معلق آن گوش و گردن است E
ای پادشاه سایه ز درویش وامگیر E
ناچار خوشه چین بود آن جا که خرمن است E
دور از تو در جهان فراخم مجال نیست E
عالم به چشم تنگ دلان چشم سوزن است E
عاشق گریختن نتواند که دست شوق E
هر جا که می‌رود متعلق به دامن است E
شیرین به در نمی‌رود از خانه بی رقیب E
داند شکر که دفع مگس بادبیزن است E
جور رقیب و سرزنش اهل روزگار E
با من همان حکایت گاو دهلزن است E
بازان شاه را حسد آید بدین شکار E
کان شاهباز را دل سعدی نشیمن است E
قلب رقیق چند بپوشد حدیث عشق E
هرچ آن به آبگینه بپوشی مبین است E
این باد بهار بوستان است E
یا بوی وصال دوستان است E
دل می‌برد این خط نگارین E
گویی خط روی دلستان است E
ای مرغ به دام دل گرفتار E
بازآی که وقت آشیان است E
شب‌ها من و شمع می‌گدازیم E
این است که سوز من نهان است E
گوشم همه روز از انتظارت E
بر راه و نظر بر آستان است E
ور بانگ مؤذنی میاید E
گویم که درای کاروان است E
با آن همه دشمنی که کردی E
بازآی که دوستی همان است E
با قوت بازوان عشقت E
سرپنجهٔ صبر ناتوان است E
بیزاری دوستان دمساز E
تفریق میان جسم و جان است E
نالیدن دردناک سعدی E
بر دعوی دوستی بیان است E
آتش به نی قلم درانداخت E
وین حبر که می‌رود دخان است E
این خط شریف از آن بنان است E
وین نقل حدیث از آن دهان است E
این بوی عبیر آشنایی E
از ساحت یار مهربان است E
مهر از سر نامه برگرفتم E
گفتی که سر گلابدان است E
قاصد مگر آهوی ختن بود E
کش نافهٔ مشک در میان است E
این خود چه عبارت لطیف است E
وین خود چه کفایت بیان است E
معلوم شد این حدیث شیرین E
کز منطق آن شکرفشان است E
این خط به زمین نشاید انداخت E
کز جانب ماه آسمان است E
روزی برود روان سعدی E
کاین عیش نه عیش جاودان است E
خرم تن او که چون روانش E
از تن برود سخن روان است E
چه روی است آن که پیش کاروان است E
مگر شمعی به دست ساروان است E
سلیمان است گویی در عماری E
که بر باد صبا تختش روان است E
جمال ماه پیکر بر بلندی E
بدان ماند که ماه آسمان است E
بهشتی صورتی در جوف محمل E
چو برجی کآفتابش در میان است E
خداوندان عقل این طرفه بینند E
که خورشیدی به زیر سایبان است E
چو نیلوفر در آب و مهر در میغ E
پری رخ در نقاب پرنیان است E
ز روی کار من برقع برانداخت E
به یک بار آن که در برقع نهان است E
شتر پیشی گرفت از من به رفتار E
که بر من بیش از او بار گران است E
زهی اندک وفای سست پیمان E
که آن سنگین دل نامهربان است E
تو را گر دوستی با ما همین بود E
وفای ما و عهد ما همان است E
بدار ای ساربان آخر زمانی E
که عهد وصل را آخرزمان است E
وفا کردیم و با ما غدر کردند E
برو سعدی که این پاداش آن است E
ندانستی که در پایان پیری E
نه وقت پنجه کردن با جوان است E
هزار سختی اگر بر من آید آسان است E
که دوستی و ارادت هزار چندان است E
سفر دراز نباشد به پای طالب دوست E
که خار دشت محبت گل است و ریحان است E
اگر تو جور کنی جور نیست تربیتست E
و گر تو داغ نهی داغ نیست درمان است E
نه آبروی که گر خون دل بخواهی ریخت E
مخالفت نکنم آن کنم که فرمان است E
ز عقل من عجب آید صوابگویان را E
که دل به دست تو دادن خلاف در جان است E
من از کنار تو دور اوفتاده‌ام نه عجب E
گرم قرار نباشد که داغ هجران است E
عجب در آن سر زلف معنبر مفتول E
که در کنار تو خسبد چرا پریشان است E
جماعتی که ندانند حظ روحانی E
تفاوتی که میان دواب و انسان است E
گمان برند که در باغ عشق سعدی را E
نظر به سیب زنخدان و نار پستان است E
مرا هرآینه خاموش بودن اولی‌تر E
که جهل پیش خردمند عذر نادان است E
و ما ابرئ نفسی و لا ازکیها E
که هر چه نقل کنند از بشر در امکان است E
مگر نسیم سحر بوی زلف یار منست E
که راحت دل رنجور بی‌قرار منست E
به خواب درنرود چشم بخت من همه عمر E
گرش به خواب ببینم که در کنار منست E
اگر معاینه بینم که قصد جان دارد E
به جان مضایقه با دوستان نه کار منست E
حقیقت آن که نه درخورد اوست جان عزیز E
ولیک درخور امکان و اقتدار منست E
نه اختیار منست این معاملت لیکن E
رضای دوست مقدم بر اختیار منست E
اگر هزار غمست از جفای او بر دل E
هنوز بنده اویم که غمگسار منست E
درون خلوت ما غیر در نمی‌گنجد E
برو که هر که نه یار منست بار منست E
به لاله زار و گلستان نمی‌رود دل من E
که یاد دوست گلستان و لاله زار منست E
ستمگرا دل سعدی بسوخت در طلبت E
دلت نسوخت که مسکین امیدوار منست E
و گر مراد تو اینست بی مرادی من E
تفاوتی نکند چون مراد یار منست E
ز من مپرس که در دست او دلت چونست E
ازو بپرس که انگشت‌هاش در خونست E
وگر حدیث کنم تندرست را چه خبر E
که اندرون جراحت رسیدگان چونست E
به حسن طلعت لیلی نگاه می‌نکند E
فتاده در پی بیچاره‌ای که مجنونست E
خیال روی کسی در سرست هر کس را E
مرا خیال کسی کز خیال بیرونست E
خجسته روز کسی کز درش تو بازآیی E
که بامداد به روی تو فال میمونست E
چنین شمایل موزون و قد خوش که تو راست E
به ترک عشق تو گفتن نه طبع موزونست E
اگر کسی به ملامت ز عشق برگردد E
مرا به هر چه تو گویی ارادت افزونست E
نه پادشاه منادی زده‌ست می مخورید E
بیا که چشم و دهان تو مست و میگونست E
کنار سعدی از آن روز کز تو دور افتاد E
از آب دیده تو گویی کنار جیحونست E
با همه مهر و با منش کینست E
چه کنم حظ بخت من اینست E
شاید ای نفس تا دگر نکنی E
پنجه با ساعدی که سیمینست E
ننهد پای تا نبیند جای E
هر که را چشم مصلحت بینست E
مثل زیرکان و چنبر عشق E
طفل نادان و مار رنگینست E
دردمند فراق سر ننهد E
مگر آن شب که گور بالینست E
گریه گو بر هلاک من مکنید E
که نه این نوبت نخستینست E
لازمست احتمال چندین جور E
که محبت هزار چندینست E
گر هزارم جواب تلخ دهی E
اعتقاد من آن که شیرینست E
مرد اگر شیر در کمند آرد E
چون کمندش گرفت مسکینست E
سعدیا تن به نیستی درده E
چاره با سخت بازوان اینست E
بخت جوان دارد آن که با تو قرینست E
پیر نگردد که در بهشت برینست E
دیگر از آن جانبم نماز نباشد E
گر تو اشارت کنی که قبله چنینست E
آینه‌ای پیش آفتاب نهادست E
بر در آن خیمه یا شعاع جبینست E
گر همه عالم ز لوح فکر بشویند E
عشق نخواهد شدن که نقش نگینست E
گوشه گرفتم ز خلق و فایده‌ای نیست E
گوشه چشمت بلای گوشه نشینست E
تا نه تصور کنی که بی تو صبوریم E
گر نفسی می‌زنیم بازپسینست E
حسن تو هر جا که طبل عشق فروکوفت E
بانگ برآمد که غارت دل و دینست E
سیم و زرم گو مباش و دنیی و اسباب E
روی تو بینم که ملک روی زمینست E
عاشق صادق به زخم دوست نمیرد E
زهر مذابم بده که ماء معینست E
سعدی از این پس که راه پیش تو دانست E
گر ره دیگر رود ضلال مبینست E
گر کسی سرو شنیده‌ست که رفته‌ست این است E
یا صنوبر که بناگوش و برش سیمین است E
نه بلندیست به صورت که تو معلوم کنی E
که بلند از نظر مردم کوته‌بین است E
خواب در عهد تو در چشم من آید هیهات E
عاشقی کار سری نیست که بر بالین است E
همه آرام گرفتند و شب از نیمه گذشت E
وآنچه در خواب نشد چشم من و پروین است E
خود گرفتم که نظر بر رخ خوبان کفر است E
من از این بازنگردم که مرا این دین است E
وقت آن است که مردم ره صحرا گیرند E
خاصه اکنون که بهار آمد و فروردین است E
چمن امروز بهشت است و تو در می‌بایی E
تا خلایق همه گویند که حورالعین است E
هر چه گفتیم در اوصاف کمالیت او E
همچنان هیچ نگفتیم که صد چندین است E
آنچه سرپنجهٔ سیمین تو با سعدی کرد E
با کبوتر نکند پنجه که با شاهین است E
من دگر شعر نخواهم که نویسم که مگس E
زحمتم می‌دهد از بس که سخن شیرین است E
با خردمندی و خوبی پارسا و نیکخوست E
صورتی هرگز ندیدم کاین همه معنی در اوست E
گر خیال یاری اندیشند باری چون تو یار E
یا هوای دوستی ورزند باری چون تو دوست E
خاک پایش بوسه خواهم داد آبم گو ببر E
آبروی مهربانان پیش معشوق آب جوست E
شاهدش دیدار و گفتن فتنه اش ابرو و چشم E
نادرش بالا و رفتن دلپذیرش طبع و خوست E
تا به خود بازآیم آن گه وصف دیدارش کنم E
از که می‌پرسی در این میدان که سرگردان چو گوست E
عیب پیراهن دریدن می‌کنندم دوستان E
بی‌وفا یارم که پیراهن همی‌درم نه پوست E
خاک سبزآرنگ و باد گلفشان و آب خوش E
ابر مرواریدباران و هوای مشک بوست E
تیرباران بر سر و صوفی گرفتار نظر E
مدعی در گفت و گوی و عاشق اندر جست و جوست E
هر که را کنج اختیار آمد تو دست از وی بدار E
کان چنان شوریده سر پایش به گنجی در فروست E
چشم اگر با دوست داری گوش با دشمن مکن E
عاشقی و نیک نامی سعدیا سنگ و سبوست E
بتا هلاک شود دوست در محبت دوست E
که زندگانی او در هلاک بودن اوست E
مرا جفا و وفای تو پیش یک سان است E
که هر چه دوست پسندد به جای دوست نکوست E
مرا و عشق تو گیتی به یک شکم زاده‌ست E
دو روح در بدنی چون دو مغز در یک پوست E
هر آنچه بر سر آزادگان رود زیباست E
علی‌الخصوص که از دست یار زیباخوست E
دلم ز دست به در برد سروبالایی E
خلاف عادت آن سروها که بر لب جوست E
به خواب دوش چنان دیدمی که زلفینش E
گرفته بودم و دستم هنوز غالیه‌بوست E
چو گوی در همه عالم به جان بگردیدم E
ز دست عشقش و چوگان هنوز در پی گوست E
جماعتی به همین آب چشم بیرونی E
نظر کنند و ندانند کآتشم در توست E
ز دوست هر که تو بینی مراد خود خواهد E
مراد خاطر سعدی مراد خاطر اوست E
سرمست درآمد از درم دوست E
لب خنده زنان چو غنچه در پوست E
چون دیدمش آن رخ نگارین E
در خود به غلط شدم که این اوست E
رضوان در خلد باز کردند E
کز عطر مشام روح خوش بوست E
پیش قدمش به سر دویدم E
در پای فتادمش که ای دوست E
یک باره به ترک ما بگفتی E
زنهار نگویی این نه نیکوست E
بر من که دلم چو شمع یکتاست E
پیراهن غم چو شمع ده توست E
چشمش به کرشمه گفت با من E
در نرگس مست من چه آهوست E
گفتم همه نیکوییست لیکن E
اینست که بی‌وفا و بدخوست E
بشنو نفسی دعای سعدی E
گر چه همه عالمت دعاگوست E
سفر دراز نباشد به پای طالب دوست E
که زنده ابدست آدمی که کشته اوست E
شراب خورده معنی چو در سماع آید E
چه جای جامه که بر خویشتن بدرد پوست E
هر آن که با رخ منظور ما نظر دارد E
به ترک خویش بگوید که خصم عربده جوست E
حقیر تا نشماری تو آب چشم فقیر E
که قطره قطره باران چو با هم آمد جوست E
نمی‌رود که کمندش همی‌برد مشتاق E
چه جای پند نصیحت کنان بیهده گوست E
چو در میانه خاک اوفتاده‌ای بینی E
از آن بپرس که چوگان از او مپرس که گوست E
چرا و چون نرسد بندگان مخلص را E
رواست گر همه بد می‌کنی بکن که نکوست E
کدام سرو سهی راست با وجود تو قدر E
کدام غالیه را پیش خاک پای تو بوست E
بسی بگفت خداوند عقل و نشنیدم E
که دل به غمزه خوبان مده که سنگ و سبوست E
هزار دشمن اگر بر سرند سعدی را E
به دوستی که نگوید به جز حکایت دوست E
به آب دیده خونین نبشته قصه عشق E
نظر به صفحه اول مکن که تو بر توست E
کس به چشمم در نمی‌آید که گویم مثل اوست E
خود به چشم عاشقان صورت نبندد مثل دوست E
هر که با مستان نشیند ترک مستوری کند E
آبروی نیکنامان در خرابات آب جوست E
جز خداوندان معنی را نغلطاند سماع E
اولت مغزی بباید تا برون آیی ز پوست E
بنده‌ام گو تاج خواهی بر سرم نه یا تبر E
هر چه پیش عاشقان آید ز معشوقان نکوست E
عقل باری خسروی می‌کرد بر ملک وجود E
باز چون فرهاد عاشق بر لب شیرین اوست E
عنبرین چوگان زلفش را گر استقصا کنی E
زیر هر مویی دلی بینی که سرگردان چو گوست E
سعدیا چندان که خواهی گفت وصف روی یار E
حسن گل بیش از قیاس بلبل بسیارگوست E
یار من آن که لطف خداوند یار اوست E
بیداد و داد و رد و قبول اختیار اوست E
دریای عشق را به حقیقت کنار نیست E
ور هست پیش اهل حقیقت کنار اوست E
در عهد لیلی این همه مجنون نبوده‌اند E
وین فتنه برنخاست که در روزگار اوست E
صاحبدلی نماند در این فصل نوبهار E
الا که عاشق گل و مجروح خار اوست E
دانی کدام خاک بر او رشک می‌برم E
آن خاک نیکبخت که در رهگذار اوست E
باور مکن که صورت او عقل من ببرد E
عقل من آن ببرد که صورت نگار اوست E
گر دیگران به منظر زیبا نظر کنند E
ما را نظر به قدرت پروردگار اوست E
اینم قبول بس که بمیرم بر آستان E
تا نسبتم کنند که خدمتگزار اوست E
بر جور و بی مرادی و درویشی و هلاک E
آن را که صبر نیست محبت نه کار اوست E
سعدی رضای دوست طلب کن نه حظ خویش E
عبد آن کند که رای خداوندگار اوست E
خورشید زیر سایه زلف چو شام اوست E
طوبی غلام قد صنوبرخرام اوست E
آن قامتست نی به حقیقت قیامتست E
زیرا که رستخیز من اندر قیام اوست E
بر مرگ دل خوشست در این واقعه مرا E
کآب حیات در لب یاقوت فام اوست E
بوی بهار می‌دمدم یا نسیم صبح E
باد بهشت می‌گذرد یا پیام اوست E
دل عشوه می‌فروخت که من مرغ زیرکم E
اینک فتاده در سر زلف چو دام اوست E
بیچاره مانده‌ام همه روزی به دام او E
و اینک فتاده‌ام به غریبی که کام اوست E
هر لحظه در برم دل از اندیشه خون شود E
تا خود غلام کیست که سعدی غلام اوست E
آن که دل من چو گوی در خم چوگان اوست E
موقف آزادگان بر سر میدان اوست E
ره به در از کوی دوست نیست که بیرون برند E
سلسله پای جمع زلف پریشان اوست E
چند نصیحت کنند بی‌خبرانم به صبر E
درد مرا ای حکیم صبر نه درمان اوست E
گر کند انعام او در من مسکین نگاه E
ور نکند حاکمست بنده به فرمان اوست E
گر بزند بی‌گناه عادت بخت منست E
ور بنوازد به لطف غایت احسان اوست E
میل ندارم به باغ انس نگیرم به سرو E
سروی اگر لایقست قد خرامان اوست E
چون بتواند نشست آن که دلش غایبست E
یا بتواند گریخت آن که به زندان اوست E
حیرت عشاق را عیب کند بی بصر E
بهره ندارد ز عیش هر که نه حیران اوست E
چون تو گلی کس ندید در چمن روزگار E
خاصه که مرغی چو من بلبل بستان اوست E
گر همه مرغی زنند سخت کمانان به تیر E
حیف بود بلبلی کاین همه دستان اوست E
سعدی اگر طالبی راه رو و رنج بر E
کعبه دیدار دوست صبر بیابان اوست E
ز هر چه هست گزیرست و ناگزیر از دوست E
به قول هر که جهان مهر برمگیر از دوست E
به بندگی و صغیری گرت قبول کند E
سپاس دار که فضلی بود کبیر از دوست E
به جای دوست گرت هر چه در جهان بخشند E
رضا مده که متاعی بود حقیر از دوست E
جهان و هر چه در او هست با نعیم بهشت E
نه نعمتیست که بازآورد فقیر از دوست E
نه گر قبول کنندت سپاس داری و بس E
که گر هلاک شوی منتی پذیر از دوست E
مرا که دیده به دیدار دوست برکردم E
حلال نیست که بر هم نهم به تیر از دوست E
و گر چنان که مصور شود گزیر از عشق E
کجا روم که نمی‌باشدم گزیر از دوست E
به هر طریق که باشد اسیر دشمن را E
توان خرید و نشاید خرید اسیر از دوست E
که در ضمیر من آید ز هر که در عالم E
که من هنوز نپرداختم ضمیر از دوست E
تو خود نظیر نداری و گر بود به مثل E
من آن نیم که بدل گیرم و نظیر از دوست E
رضای دوست نگه دار و صبر کن سعدی E
که دوستی نبود ناله و نفیر از دوست E
صبحی مبارکست نظر بر جمال دوست E
بر خوردن از درخت امید وصال دوست E
بختم نخفته بود که از خواب بامداد E
برخاستم به طالع فرخنده فال دوست E
از دل برون شو ای غم دنیا و آخرت E
یا خانه جای رخت بود یا مجال دوست E
خواهم که بیخ صحبت اغیار برکنم E
در باغ دل رها نکنم جز نهال دوست E
تشریف داد و رفت ندانم ز بیخودی E
کاین دوست بود در نظرم یا خیال دوست E
هوشم نماند و عقل برفت و سخن نبست E
مقبل کسی که محو شود در کمال دوست E
سعدی حجاب نیست تو آیینه پاک دار E
زنگارخورده چون بنماید جمال دوست E
گفتم مگر به خواب ببینم خیال دوست E
اینک علی الصباح نظر بر جمال دوست E
مردم هلال عید بدیدند و پیش ما E
عیدست و آنک ابروی همچون هلال دوست E
ما را دگر به سرو بلند التفات نیست E
از دوستی قامت بااعتدال دوست E
زان بیخودم که عاشق صادق نباشدش E
پروای نفس خویشتن از اشتغال دوست E
ای خواب گرد دیده سعدی دگر مگرد E
یا دیده جای خواب بود یا خیال دوست E
صبح می‌خندد و من گریه کنان از غم دوست E
ای دم صبح چه داری خبر از مقدم دوست E
بر خودم گریه همی‌آید و بر خنده تو E
تا تبسم چه کنی بی‌خبر از مبسم دوست E
ای نسیم سحر از من به دلارام بگوی E
که کسی جز تو ندانم که بود محرم دوست E
گو کم یار برای دل اغیار مگیر E
دشمن این نیک پسندد که تو گیری کم دوست E
تو که با جانب خصمت به ارادت نظرست E
به که ضایع نگذاری طرف معظم دوست E
من نه آنم که عدو گفت تو خود دانی نیک E
که ندارد دل دشمن خبر از عالم دوست E
نی نی ای باد مرو حال من خسته مگوی E
تا غباری ننشیند به دل خرم دوست E
هر کسی را غم خویشست و دل سعدی را E
همه وقتی غم آن تا چه کند با غم دوست E
این مطرب از کجاست که برگفت نام دوست E
تا جان و جامه بذل کنم بر پیام دوست E
دل زنده می‌شود به امید وفای یار E
جان رقص می‌کند به سماع کلام دوست E
تا نفخ صور بازنیاید به خویشتن E
هرک اوفتاد مست محبت ز جام دوست E
من بعد از این اگر به دیاری سفر کنم E
هیچ ارمغانیی نبرم جز سلام دوست E
رنجور عشق به نشود جز به بوی یار E
ور رفتنیست جان ندهد جز به نام دوست E
وقتی امیر مملکت خویش بودمی E
اکنون به اختیار و ارادت غلام دوست E
گر دوست را به دیگری از من فراغتست E
من دیگری ندارم قایم مقام دوست E
بالای بام دوست چو نتوان نهاد پای E
هم چاره آن که سر بنهی زیر بام دوست E
درویش را که نام برد پیش پادشاه E
هیهات از افتقار من و احتشام دوست E
گر کام دوست کشتن سعدیست باک نیست E
اینم حیات بس که بمیرم به کام دوست E
ای پیک پی خجسته که داری نشان دوست E
با ما مگو به جز سخن دل نشان دوست E
حال از دهان دوست شنیدن چه خوش بود E
یا از دهان آن که شنید از دهان دوست E
ای یار آشنا علم کاروان کجاست E
تا سر نهیم بر قدم ساربان دوست E
گر زر فدای دوست کنند اهل روزگار E
ما سر فدای پای رسالت رسان دوست E
دردا و حسرتا که عنانم ز دست رفت E
دستم نمی‌رسد که بگیرم عنان دوست E
رنجور عشق دوست چنانم که هر که دید E
رحمت کند مگر دل نامهربان دوست E
گر دوست بنده را بکشد یا بپرورد E
تسلیم از آن بنده و فرمان از آن دوست E
گر آستین دوست بیفتد به دست من E
چندان که زنده‌ام سر من و آستان دوست E
بی حسرت از جهان نرود هیچ کس به در E
الا شهید عشق به تیر از کمان دوست E
بعد از تو هیچ در دل سعدی گذر نکرد E
وان کیست در جهان که بگیرد مکان دوست E
تا دست‌ها کمر نکنی بر میان دوست E
بوسی به کام دل ندهی بر دهان دوست E
دانی حیات کشته شمشیر عشق چیست E
سیبی گزیدن از رخ چون بوستان دوست E
بر ماجرای خسرو و شیرین قلم کشید E
شوری که در میان من است و میان دوست E
خصمی که تیر کافرش اندر غزا نکشت E
خونش بریخت ابروی همچون کمان دوست E
دل رفت و دیده خون شد و جان ضعیف ماند E
وآن هم برای آن که کنم جان فشان دوست E
روزی به پای مرکب تازی درافتمش E
گر کبر و ناز باز نپیچد عنان دوست E
هیهات کام من که برآید در این طلب E
این بس که نام من برود بر زبان دوست E
چون جان سپردنیست به هر صورتی که هست E
در کوی عشق خوشتر و بر آستان دوست E
با خویشتن همی‌برم این شوق تا به خاک E
وز خاک سر برآرم و پرسم نشان دوست E
فریاد مردمان همه از دست دشمن است E
فریاد سعدی از دل نامهربان دوست E
ز حد گذشت جدایی میان ما ای دوست E
بیا بیا که غلام توام بیا ای دوست E
اگر جهان همه دشمن شود ز دامن تو E
به تیغ مرگ شود دست من رها ای دوست E
سرم فدای قفای ملامتست چه باک E
گرم بود سخن دشمن از قفا ای دوست E
به ناز اگر بخرامی جهان خراب کنی E
به خون خسته اگر تشنه‌ای هلا ای دوست E
چنان به داغ تو باشم که گر اجل برسد E
به شرعم از تو ستانند خونبها ای دوست E
وفای عهد نگه دار و از جفا بگذر E
به حق آن که نیم یار بی‌وفا ای دوست E
هزار سال پس از مرگ من چو بازآیی E
ز خاک نعره برآرم که مرحبا ای دوست E
غم تو دست برآورد و خون چشمم ریخت E
مکن که دست برآرم به ربنا ای دوست E
اگر به خوردن خون آمدی هلا برخیز E
و گر به بردن دل آمدی بیا ای دوست E
بساز با من رنجور ناتوان ای یار E
ببخش بر من مسکین بی‌نوا ای دوست E
حدیث سعدی اگر نشنوی چه چاره کند E
به دشمنان نتوان گفت ماجرا ای دوست E
مرا تو غایت مقصودی از جهان ای دوست E
هزار جان عزیزت فدای جان ای دوست E
چنان به دام تو الفت گرفت مرغ دلم E
که یاد می‌نکند عهد آشیان ای دوست E
گرم تو در نگشایی کجا توانم رفت E
به راستان که بمیرم بر آستان ای دوست E
دلی شکسته و جانی نهاده بر کف دست E
بگو بیار که گویم بگیر هان ای دوست E
تنم بپوسد و خاکم به باد ریزه شود E
هنوز مهر تو باشد در استخوان ای دوست E
جفا مکن که بزرگان به خرده‌ای ز رهی E
چنین سبک ننشینند و سرگران ای دوست E
به لطف اگر بخوری خون من روا باشد E
به قهرم از نظر خویشتن مران ای دوست E
مناسب لب لعلت حدیث بایستی E
جواب تلخ بدیعست از آن دهان ای دوست E
مرا رضای تو باید نه زندگانی خویش E
اگر مراد تو قتلست وارهان ای دوست E
که گفت سعدی از آسیب عشق بگریزد E
به دوستی که غلط می‌برد گمان ای دوست E
که گر به جان رسد از دست دشمنانم کار E
ز دوستی نکنم توبه همچنان ای دوست E
آب حیات من است خاک سر کوی دوست E
گر دو جهان خرمیست ما و غم روی دوست E
ولوله در شهر نیست جز شکن زلف یار E
فتنه در آفاق نیست جز خم ابروی دوست E
داروی مشتاق چیست زهر ز دست نگار E
مرهم عشاق چیست زخم ز بازوی دوست E
دوست به هندوی خود گر بپذیرد مرا E
گوش من و تا به حشر حلقه هندوی دوست E
گر متفرق شود خاک من اندر جهان E
باد نیارد ربود گرد من از کوی دوست E
گر شب هجران مرا تاختن آرد اجل E
روز قیامت زنم خیمه به پهلوی دوست E
هر غزلم نامه‌ایست صورت حالی در او E
نامه نوشتن چه سود چون نرسد سوی دوست E
لاف مزن سعدیا شعر تو خود سحر گیر E
سحر نخواهد خرید غمزه جادوی دوست E
شادی به روزگار گدایان کوی دوست E
بر خاک ره نشسته به امید روی دوست E
گفتم به گوشه‌ای بنشینم ولی دلم E
ننشیند از کشیدن خاطر به سوی دوست E
صبرم ز روی دوست میسر نمی‌شود E
دانی طریق چیست تحمل ز خوی دوست E
ناچار هر که دل به غم روی دوست داد E
کارش به هم برآمده باشد چو موی دوست E
خاطر به باغ می‌رودم روز نوبهار E
تا با درخت گل بنشینم به بوی دوست E
فردا که خاک مرده به حشر آدمی کنند E
ای باد خاک من مطلب جز به کوی دوست E
سعدی چراغ می‌نکند در شب فراق E
ترسد که دیده باز کند جز به روی دوست E
صبحدم خاکی به صحرا برد باد از کوی دوست E
بوستان در عنبر سارا گرفت از بوی دوست E
دوست گر با ما بسازد دولتی باشد عظیم E
ور نسازد می‌بباید ساختن با خوی دوست E
گر قبولم می‌کند مملوک خود می‌پرورد E
ور براند پنجه نتوان کرد با بازوی دوست E
هر که را خاطر به روی دوست رغبت می‌کند E
بس پریشانی بباید بردنش چون موی دوست E
دیگران را عید اگر فرداست ما را این دمست E
روزه داران ماه نو بینند و ما ابروی دوست E
هر کسی بی خویشتن جولان عشقی می‌کند E
تا به چوگان که در خواهد فتادن گوی دوست E
دشمنم را بد نمی‌خواهم که آن بدبخت را E
این عقوبت بس که بیند دوست همزانوی دوست E
هر کسی را دل به صحرایی و باغی می‌رود E
هر کس از سویی به دررفتند و عاشق سوی دوست E
کاش باری باغ و بستان را که تحسین می‌کنند E
بلبلی بودی چو سعدی یا گلی چون روی دوست E
مرا خود با تو چیزی در میان هست E
و گر نه روی زیبا در جهان هست E
وجودی دارم از مهرت گدازان E
وجودم رفت و مهرت همچنان هست E
مبر ظن کز سرم سودای عشقت E
رود تا بر زمینم استخوان هست E
اگر پیشم نشینی دل نشانی E
و گر غایب شوی در دل نشان هست E
به گفتن راست ناید شرح حسنت E
ولیکن گفت خواهم تا زبان هست E
ندانم قامتست آن یا قیامت E
که می‌گوید چنین سرو روان هست E
توان گفتن به مه مانی ولی ماه E
نپندارم چنین شیرین دهان هست E
بجز پیشت نخواهم سر نهادن E
اگر بالین نباشد آستان هست E
برو سعدی که کوی وصل جانان E
نه بازاریست کان جا قدر جان هست E
بیا بیا که مرا با تو ماجرایی هست E
بگوی اگر گنهی رفت و گر خطایی هست E
روا بود که چنین بی‌حساب دل ببری E
مکن که مظلمه خلق را جزایی هست E
توانگران را عیبی نباشد ار وقتی E
نظر کنند که در کوی ما گدایی هست E
به کام دشمن و بیگانه رفت چندین روز E
ز دوستان نشنیدم که آشنایی هست E
کسی نماند که بر درد من نبخشاید E
کسی نگفت که بیرون از این دوایی هست E
هزار نوبت اگر خاطرم بشورانی E
از این طرف که منم همچنان صفایی هست E
به دود آتش ماخولیا دماغ بسوخت E
هنوز جهل مصور که کیمیایی هست E
به کام دل نرسیدیم و جان به حلق رسید E
و گر به کام رسد همچنان رجایی هست E
به جان دوست که در اعتقاد سعدی نیست E
که در جهان به جز از کوی دوست جایی هست E
هر چه در روی تو گویند به زیبایی هست E
وان چه در چشم تو از شوخی و رعنایی هست E
سروها دیدم در باغ و تأمل کردم E
قامتی نیست که چون تو به دلارایی هست E
ای که مانند تو بلبل به سخندانی نیست E
نتوان گفت که طوطی به شکرخایی هست E
نه تو را از من مسکین نه گل خندان را E
خبر از مشغله بلبل سودایی هست E
راست گفتی که فرج یابی اگر صبر کنی E
صبر نیکست کسی را که توانایی هست E
هرگز از دوست شنیدی که کسی بشکیبد E
دوستی نیست در آن دل که شکیبایی هست E
خبر از عشق نبودست و نباشد همه عمر E
هر که او را خبر از شنعت و رسوایی هست E
آن نه تنهاست که با یاد تو انسی دارد E
تا نگویی که مرا طاقت تنهایی هست E
همه را دیده به رویت نگرانست ولیک E
همه کس را نتوان گفت که بینایی هست E
گفته بودی همه زرقند و فریبند و فسوس E
سعدی آن نیست ولیکن چو تو فرمایی هست E
مشنو ای دوست که غیر از تو مرا یاری هست E
یا شب و روز به جز فکر توام کاری هست E
به کمند سر زلفت نه من افتادم و بس E
که به هر حلقه موییت گرفتاری هست E
گر بگویم که مرا با تو سر و کاری نیست E
در و دیوار گواهی بدهد کاری هست E
هر که عیبم کند از عشق و ملامت گوید E
تا ندیدست تو را بر منش انکاری هست E
صبر بر جور رقیبت چه کنم گر نکنم E
همه دانند که در صحبت گل خاری هست E
نه من خام طمع عشق تو می‌ورزم و بس E
که چو من سوخته در خیل تو بسیاری هست E
باد خاکی ز مقام تو بیاورد و ببرد E
آب هر طیب که در کلبه عطاری هست E
من چه در پای تو ریزم که پسند تو بود E
جان و سر را نتوان گفت که مقداری هست E
من از این دلق مرقع به درآیم روزی E
تا همه خلق بدانند که زناری هست E
همه را هست همین داغ محبت که مراست E
که نه مستم من و در دور تو هشیاری هست E
عشق سعدی نه حدیثیست که پنهان ماند E
داستانیست که بر هر سر بازاری هست E
زهی رفیق که با چون تو سروبالاییست E
که از خدای بر او نعمتی و آلاییست E
هر آن که با تو دمی یافتست در همه عمر E
نیافتست اگرش بعد از آن تمناییست E
هر آن که رای تو معلوم کرد و دیگربار E
برای خود نفسی می‌زند نه بس راییست E
نه عاشقست که هر ساعتش نظر به کسی E
نه عارفست که هر روز خاطرش جاییست E
مرا و یاد تو بگذار و کنج تنهایی E
که هر که با تو به خلوت بود نه تنهاییست E
به اختیار شکیبایی از تو نتوان بود E
به اضطرار توان بود اگر شکیباییست E
نظر به روی تو هر بامداد نوروزیست E
شب فراق تو هر شب که هست یلداییست E
خلاص بخش خدایا همه اسیران را E
مگر کسی که اسیر کمند زیباییست E
حکیم بین که برآورد سر به شیدایی E
حکیم را که دل از دست رفت شیداییست E
ولیک عذر توان گفت پای سعدی را E
در این لجم چو فروشد نه اولین پاییست E
مرا از آن چه که بیرون شهر صحراییست E
قرین دوست به هر جا که هست خوش جاییست E
کسی که روی تو دیدست از او عجب دارم E
که باز در همه عمرش سر تماشاییست E
امید وصل مدار و خیال دوست مبند E
گرت به خویشتن از ذکر دوست پرواییست E
چو بر ولایت دل دست یافت لشکر عشق E
به دست باش که هر بامداد یغماییست E
به بوی زلف تو با باد عیش‌ها دارم E
اگر چه عیب کنندم که بادپیماییست E
فراغ صحبت دیوانگان کجا باشد E
تو را که هر خم مویی کمند داناییست E
ز دست عشق تو هر جا که می‌روم دستی E
نهاده بر سر و خاری شکسته در پاییست E
هزار سرو به معنی به قامتت نرسد E
و گر چه سرو به صورت بلندبالاییست E
تو را که گفت که حلوا دهم به دست رقیب E
به دست خویشتنم زهر ده که حلواییست E
نه خاص در سر من عشق در جهان آمد E
که هر سری که تو بینی رهین سوداییست E
تو را ملامت سعدی حلال کی باشد E
که بر کناری و او در میان دریاییست E
دردیست درد عشق که هیچش طبیب نیست E
گر دردمند عشق بنالد غریب نیست E
دانند عاقلان که مجانین عشق را E
پروای قول ناصح و پند ادیب نیست E
هر کو شراب عشق نخورده‌ست و درد درد E
آنست کز حیات جهانش نصیب نیست E
در مشک و عود و عنبر و امثال طیبات E
خوشتر ز بوی دوست دگر هیچ طیب نیست E
صید از کمند اگر بجهد بوالعجب بود E
ور نه چو در کمند بمیرد عجیب نیست E
گر دوست واقفست که بر من چه می‌رود E
باک از جفای دشمن و جور رقیب نیست E
بگریست چشم دشمن من بر حدیث من E
فضل از غریب هست و وفا در قریب نیست E
از خنده گل چنان به قفا اوفتاده باز E
کو را خبر ز مشغله عندلیب نیست E
سعدی ز دست دوست شکایت کجا بری E
هم صبر بر حبیب که صبر از حبیب نیست E
کیست آن کش سر پیوند تو در خاطر نیست E
یا نظر با تو ندارد مگرش ناظر نیست E
نه حلالست که دیدار تو بیند هر کس E
که حرامست بر آن کش نظری طاهر نیست E
همه کس را مگر این ذوق نباشد که مرا E
کان چه من می‌نگرم بر دگری ظاهر نیست E
هر شبی روزی و هر روز زوالی دارد E
شب وصل من و معشوق مرا آخر نیست E
هر که با غمزه خوبان سر و کاری دارد E
سست مهرست که بر داغ جفا صابر نیست E
هر که سرپنجه مخضوب تو بیند گوید E
گر بر این دست کسی کشته شود نادر نیست E
سر موییم نظر کن که من اندر تن خویش E
یک سر موی ندانم که تو را ذاکر نیست E
همه دانند که سودازده دلشده را E
چاره صبرست ولیکن چه کند قادر نیست E
گفته بودم غم دل با تو بگویم چندی E
به زبان چند بگویم که دلم حاضر نیست E
گر من از چشم همه خلق بیفتم سهلست E
تو مپندار که مخذول تو را ناصر نیست E
التفات از همه عالم به تو دارد سعدی E
همتی کان به تو مصروف بود قاصر نیست E
گر صبر دل از تو هست و گر نیست E
هم صبر که چاره دگر نیست E
ای خواجه به کوی دلستانان E
زنهار مرو که ره به در نیست E
دانند جهانیان که در عشق E
اندیشه عقل معتبر نیست E
گویند به جانبی دگر رو E
وز جانب او عزیزتر نیست E
گرد همه بوستان بگشتیم E
بر هیچ درخت از این ثمر نیست E
من درخور تو چه تحفه آرم E
جانست و بهای یک نظر نیست E
دانی که خبر ز عشق دارد E
آن کز همه عالمش خبر نیست E
سعدی چو امید وصل باقیست E
اندیشه جان و بیم سر نیست E
پروانه ز عشق بر خطر بود E
اکنون که بسوختش خطر نیست E
ای که گفتی هیچ مشکل چون فراق یار نیست E
گر امید وصل باشد همچنان دشوار نیست E
خلق را بیدار باید بود از آب چشم من E
وین عجب کان وقت می‌گریم که کس بیدار نیست E
نوک مژگانم به سرخی بر بیاض روی زرد E
قصه دل می‌نویسد حاجت گفتار نیست E
بی‌دلان را عیب کردم لاجرم بی‌دل شدم E
آن گنه را این عقوبت همچنان بسیار نیست E
ای نسیم صبح اگر باز اتفاقی افتدت E
آفرین گویی بر آن حضرت که ما را بار نیست E
بارها روی از پریشانی به دیوار آورم E
ور غم دل با کسی گویم به از دیوار نیست E
ما زبان اندرکشیدیم از حدیث خلق و روی E
گر حدیثی هست با یارست و با اغیار نیست E
قادری بر هر چه می‌خواهی مگر آزار من E
زان که گر شمشیر بر فرقم نهی آزار نیست E
احتمال نیش کردن واجبست از بهر نوش E
حمل کوه بیستون بر یاد شیرین بار نیست E
سرو را مانی ولیکن سرو را رفتار نه E
ماه را مانی ولیکن ماه را گفتار نیست E
گر دلم در عشق تو دیوانه شد عیبش مکن E
بدر بی نقصان و زر بی عیب و گل بی خار نیست E
لوحش الله از قد و بالای آن سرو سهی E
زان که همتایش به زیر گنبد دوار نیست E
دوستان گویند سعدی خیمه بر گلزار زن E
من گلی را دوست می‌دارم که در گلزار نیست E
جان ندارد هر که جانانیش نیست E
تنگ عیشست آن که بستانیش نیست E
هر که را صورت نبندد سر عشق E
صورتی دارد ولی جانیش نیست E
گر دلی داری به دلبندی بده E
ضایع آن کشور که سلطانیش نیست E
کامران آن دل که محبوبیش هست E
نیکبخت آن سر که سامانیش نیست E
چشم نابینا زمین و آسمان E
زان نمی‌بیند که انسانیش نیست E
عارفان درویش صاحب درد را E
پادشا خوانند گر نانیش نیست E
ماجرای عقل پرسیدم ز عشق E
گفت معزولست و فرمانیش نیست E
درد عشق از تندرستی خوشترست E
گر چه بیش از صبر درمانیش نیست E
هر که را با ماه رویی سرخوشست E
دولتی دارد که پایانیش نیست E
خانه زندانست و تنهایی ضلال E
هر که چون سعدی گلستانیش نیست E
هر چه خواهی کن که ما را با تو روی جنگ نیست E
پنجه بر زورآوران انداختن فرهنگ نیست E
در که خواهم بستن آن دل کز وصالت برکنم E
چون تو در عالم نباشد ور نه عالم تنگ نیست E
شاهد ما را نه هر چشمی چنان بیند که هست E
صنع را آیینه‌ای باید که بر وی زنگ نیست E
با زمانی دیگر انداز ای که پندم می‌دهی E
کاین زمانم گوش بر چنگست و دل در چنگ نیست E
گر تو را کامی برآید دیر زود از وصل یار E
بعد از آن نامت به رسوایی برآید ننگ نیست E
سست پیمانا چرا کردی خلاف عقل و رای E
صلح با دشمن اگر با دوستانت جنگ نیست E
گر تو را آهنگ وصل ما نباشد گو مباش E
دوستان را جز به دیدار تو هیچ آهنگ نیست E
ور به سنگ از صحبت خویشم برانی عاقبت E
خود دلت بر من ببخشاید که آخر سنگ نیست E
سعدیا نامت به رندی در جهان افسانه شد E
از چه می‌ترسی دگر بعد از سیاهی رنگ نیست E
خبرت هست که بی روی تو آرامم نیست E
طاقت بار فراق این همه ایامم نیست E
خالی از ذکر تو عضوی چه حکایت باشد E
سر مویی به غلط در همه اندامم نیست E
میل آن دانه خالم نظری بیش نبود E
چون بدیدم ره بیرون شدن از دامم نیست E
شب بر آنم که مگر روز نخواهد بودن E
بامدادت که نبینم طمع شامم نیست E
چشم از آن روز که برکردم و رویت دیدم E
به همین دیده سر دیدن اقوامم نیست E
نازنینا مکن آن جور که کافر نکند E
ور جهودی بکنم بهره در اسلامم نیست E
گو همه شهر به جنگم به درآیند و خلاف E
من که در خلوت خاصم خبر از عامم نیست E
نه به زرق آمده‌ام تا به ملامت بروم E
بندگی لازم اگر عزت و اکرامم نیست E
به خدا و به سراپای تو کز دوستیت E
خبر از دشمن و اندیشه ز دشنامم نیست E
دوستت دارم اگر لطف کنی ور نکنی E
به دو چشم تو که چشم از تو به انعامم نیست E
سعدیا نامتناسب حیوانی باشد E
هر که گوید که دلم هست و دلارامم نیست E
با فراقت چند سازم برگ تنهاییم نیست E
دستگاه صبر و پایاب شکیباییم نیست E
ترسم از تنهایی احوالم به رسوایی کشد E
ترس تنهاییست ور نه بیم رسواییم نیست E
مرد گستاخی نیم تا جان در آغوشت کشم E
بوسه بر پایت دهم چون دست بالاییم نیست E
بر گلت آشفته‌ام بگذار تا در باغ وصل E
زاغ بانگی می‌کنم چون بلبل آواییم نیست E
تا مصور گشت در چشمم خیال روی دوست E
چشم خودبینی ندارم روی خودراییم نیست E
درد دوری می‌کشم گر چه خراب افتاده‌ام E
بار جورت می‌برم گر چه تواناییم نیست E
طبع تو سیر آمد از من جای دیگر دل نهاد E
من که را جویم که چون تو طبع هرجاییم نیست E
سعدی آتش زبانم در غمت سوزان چو شمع E
با همه آتش زبانی در تو گیراییم نیست E
در من این هست که صبرم ز نکورویان نیست E
زرق نفروشم و زهدی ننمایم کان نیست E
ای که منظور ببینی و تأمل نکنی E
گر تو را قوت این هست مرا امکان نیست E
ترک خوبان خطا عین صوابست ولیک E
چه کند بنده که بر نفس خودش فرمان نیست E
من دگر میل به صحرا و تماشا نکنم E
که گلی همچو رخ تو به همه بستان نیست E
ای پری روی ملک صورت زیباسیرت E
هر که با مثل تو انسش نبود انسان نیست E
چشم برکرده بسی خلق که نابینااند E
مثل صورت دیوار که در وی جان نیست E
درد دل با تو همان به که نگوید درویش E
ای برادر که تو را درد دلی پنهان نیست E
آن که من در قلم قدرت او حیرانم E
هیچ مخلوق ندانم که در او حیران نیست E
سعدیا عمر گران مایه به پایان آمد E
همچنان قصه سودای تو را پایان نیست E
در من این هست که صبرم ز نکورویان نیست E
از گل و لاله گزیرست و ز گلرویان نیست E
دل گم کرده در این شهر نه من می‌جویم E
هیچ کس نیست که مطلوب مرا جویان نیست E
آن پری زاده مه پاره که دلبند منست E
کس ندانم که به جان در طلبش پویان نیست E
ساربانا خبر از دوست بیاور که مرا E
خبر از دشمن و اندیشه بدگویان نیست E
مرد باید که جفا بیند و منت دارد E
نه بنالد که مرا طاقت بدخویان نیست E
عیب سعدی مکن ای خواجه اگر آدمیی E
کآدمی نیست که میلش به پری رویان نیست E
روز وصلم قرار دیدن نیست E
شب هجرانم آرمیدن نیست E
طاقت سر بریدنم باشد E
وز حبیبم سر بریدن نیست E
مطرب از دست من به جان آمد E
که مرا طاقت شنیدن نیست E
دست بیچاره چون به جان نرسد E
چاره جز پیرهن دریدن نیست E
ما خود افتادگان مسکینیم E
حاجت دام گستریدن نیست E
دست در خون عاشقان داری E
حاجت تیغ برکشیدن نیست E
با خداوندگاری افتادم E
کش سر بنده پروریدن نیست E
گفتم ای بوستان روحانی E
دیدن میوه چون گزیدن نیست E
گفت سعدی خیال خیره مبند E
سیب سیمین برای چیدن نیست E
کس ندانم که در این شهر گرفتار تو نیست E
هیچ بازار چنین گرم که بازار تو نیست E
سرو زیبا و به زیبایی بالای تو نه E
شهد شیرین و به شیرینی گفتار تو نیست E
خود که باشد که تو را بیند و عاشق نشود E
مگرش هیچ نباشد که خریدار تو نیست E
کس ندیدست تو را یک نظر اندر همه عمر E
که همه عمر دعاگوی و هوادار تو نیست E
آدمی نیست مگر کالبدی بی‌جانست E
آن که گوید که مرا میل به دیدار تو نیست E
ای که شمشیر جفا بر سر ما آخته‌ای E
صلح کردیم که ما را سر پیکار تو نیست E
جور تلخست ولیکن چه کنم گر نبرم E
چون گریز از لب شیرین شکربار تو نیست E
من سری دارم و در پای تو خواهم بازید E
خجل از ننگ بضاعت که سزاوار تو نیست E
به جمال تو که دیدار ز من بازمگیر E
که مرا طاقت نادیدن دیدار تو نیست E
سعدیا گر نتوانی که کم خود گیری E
سر خود گیر که صاحب نظری کار تو نیست E
نه خود اندر زمین نظیر تو نیست E
که قمر چون رخ منیر تو نیست E
ندهم دل به قد و قامت سرو E
که چو بالای دلپذیر تو نیست E
در همه شهر ای کمان ابرو E
کس ندانم که صید تیر تو نیست E
دل مردم دگر کسی نبرد E
که دلی نیست کان اسیر تو نیست E
گر بگیری نظیر من چه کنم E
که مرا در جهان نظیر تو نیست E
ظاهر آنست کان دل چو حدید E
درخور صدر چون حریر تو نیست E
همه عالم به عشقبازی رفت E
نام سعدی که در ضمیر تو نیست E
دل نماندست که گوی خم چوگان تو نیست E
خصم را پای گریز از سر میدان تو نیست E
تا سر زلف پریشان تو در جمع آمد E
هیچ مجموع ندانم که پریشان تو نیست E
در تو حیرانم و اوصاف معانی که تو راست E
و اندر آن کس که بصر دارد و حیران تو نیست E
آن چه عیبست که در صورت زیبای تو هست E
وان چه سحرست که در غمزه فتان تو نیست E
آب حیوان نتوان گفت که در عالم هست E
گر چنانست که در چاه زنخدان تو نیست E
از خدا آمده‌ای آیت رحمت بر خلق E
وان کدام آیت لطفست که در شأن تو نیست E
گر تو را هست شکیب از من و امکان فراغ E
به وصالت که مرا طاقت هجران تو نیست E
تو کجا نالی از این خار که در پای منست E
یا چه غم داری از این درد که بر جان تو نیست E
دردی از حسرت دیدار تو دارم که طبیب E
عاجز آمد که مرا چاره درمان تو نیست E
آخر ای کعبه مقصود کجا افتادی E
که خود از هیچ طرف حد بیابان تو نیست E
گر برانی چه کند بنده که فرمان نبرد E
ور بخوانی عجب از غایت احسان تو نیست E
سعدی از بند تو هرگز به درآید هیهات E
بلکه حیفست بر آن کس که به زندان تو نیست E
چو ترک دلبر من شاهدی به شنگی نیست E
چو زلف پرشکنش حلقه فرنگی نیست E
دهانش ار چه نبینی مگر به وقت سخن E
چو نیک درنگری چون دلم به تنگی نیست E
به تیغ غمزه خون خوار لشکری بزنی E
بزن که با تو در او هیچ مرد جنگی نیست E
قوی به چنگ من افتاده بود دامن وصل E
ولی دریغ که دولت به تیزچنگی نیست E
دوم به لطف ندارد عجب که چون سعدی E
غلام سعد ابوبکر سعد زنگی نیست E
خسرو آنست که در صحبت او شیرینیست E
در بهشتست که همخوابه حورالعینیست E
دولت آنست که امکان فراغت باشد E
تکیه بر بالش بی دوست نه بس تمکینیست E
همه عالم صنم چین به حکایت گویند E
صنم ماست که در هر خم زلفش چینیست E
روی اگر باز کند حلقه سیمین در گوش E
همه گویند که این ماهی و آن پروینیست E
گر منش دوست ندارم همه کس دارد دوست E
تا چه ویسیست که در هر طرفش رامینیست E
سر مویی نظر آخر به کرم با ما کن E
ای که در هر بن موییت دل مسکینیست E
جز به دیدار توام دیده نمی‌باشد باز E
گویی از مهر تو با هر که جهانم کینیست E
هر که ماه ختن و سرو روانت گوید E
او هنوز از قد و بالای تو صورت بینیست E
بنده خویشتنم خوان که به شاهی برسم E
مگسی را که تو پرواز دهی شاهینیست E
نام سعدی همه جا رفت به شاهدبازی E
وین نه عیبست که در ملت ما تحسینیست E
کافر و کفر و مسلمان و نماز و من و عشق E
هر کسی را که تو بینی به سر خود دینیست E
دوش دور از رویت ای جان جانم از غم تاب داشت E
ابر چشمم بر رخ از سودای دل سیلاب داشت E
در تفکر عقل مسکین پایمال عشق شد E
با پریشانی دل شوریده چشم (چشمم) خواب داشت E
کوس غارت زد فراقت گرد شهرستان دل E
شحنه عشقت سرای عقل در طبطاب داشت E
نقش نامت کرده دل محراب تسبیح وجود E
تا سحر تسبیح گویان روی در محراب داشت E
دیده‌ام می‌جست و گفتندم نبینی روی دوست E
خود درفشان بود چشمم کاندر او سیماب داشت E
ز آسمان آغاز کارم سخت شیرین می‌نمود E
کی گمان بردم که شهدآلوده زهر ناب داشت E
سعدی این ره مشکل افتادست در دریای عشق E
اول آخر در صبوری اندکی پایاب داشت E
دوشم آن سنگ دل پریشان داشت E
یار دل برده دست بر جان داشت E
دیده در می‌فشاند در دامن E
گوییا آستین مرجان داشت E
اندرونم ز شوق می‌سوزد E
ور ننالیدمی چه درمان داشت E
می‌نپنداشتم که روز شود E
تا بدیدم سحر که پایان داشت E
در باغ بهشت بگشودند E
باد گویی کلید رضوان داشت E
غنچه دیدم که از نسیم صبا E
همچو من دست در گریبان داشت E
که نه تنها منم ربوده عشق E
هر گلی بلبلی غزل خوان داشت E
رازم از پرده برملا افتاد E
چند شاید به صبر پنهان داشت E
سعدیا ترک جان بباید گفت E
که به یک دل دو دوست نتوان داشت E
چو ابر زلف تو پیرامن قمر می‌گشت E
ز ابر دیده کنارم به اشک تر می‌گشت E
ز شور عشق تو در کام جان خسته من E
جواب تلخ تو شیرینتر از شکر می‌گشت E
خوی عذار تو بر خاک تیره می‌افتاد E
وجود مرده از آن آب جانور می‌گشت E
اگر مرا به زر و سیم دسترس بودی E
ز سیم سینه تو کار من چو زر می‌گشت E
دل از دریچه فکرت به نفس ناطقه داد E
نشان حالت زارم که زارتر می‌گشت E
ز شوق روی تو اندر سر قلم سودا E
فتاد و چون من سودازده به سر می‌گشت E
ز خاطرم غزلی سوزناک روی نمود E
که در دماغ فراغ من این قدر می‌گشت E
خیال روی توام دوش در نظر می‌گشت E
وجود خسته‌ام از عشق بی‌خبر می‌گشت E
همای شخص من از آشیان شادی دور E
چو مرغ حلق بریده به خاک بر می‌گشت E
دل ضعیفم از آن کرد آه خون آلود E
که در میانه خونابه جگر می‌گشت E
چنان غریو برآورده بودم از غم عشق E
که بر موافقتم زهره نوحه گر می‌گشت E
ز آب دیده من فرش خاک تر می‌شد E
ز بانگ ناله من گوش چرخ کر می‌گشت E
قیاس کن که دلم را چه تیر عشق رسید E
که پیش ناوک هجر تو جان سپر می‌گشت E
صبور باش و بدین روز دل بنه سعدی E
که روز اولم این روز در نظر می‌گشت E
دلی که دید که پیرامن خطر می‌گشت E
چو شمع زار و چو پروانه در به در می‌گشت E
هزار گونه غم از چپ و راست دامنگیر E
هنوز در تک و پوی غمی دگر می‌گشت E
سرش مدام ز شور شراب عشق خراب E
چو مست دایم از آن گرد شور و شر می‌گشت E
چو بی‌دلان همه در کار عشق می‌آویخت E
چو ابلهان همه از راه عقل بر می‌گشت E
ز بخت بی ره و آیین و پا و سر می‌زیست E
ز عشق بی‌دل و آرام و خواب و خور می‌گشت E
هزار بارش از این پند بیشتر دادم E
که گرد بیهده کم گرد و بیشتر می‌گشت E
به هر طریق که باشد نصیحتش مکنید E
که او به قول نصیحت کنان بتر می‌گشت E
آن را که میسر نشود صبر و قناعت E
باید که ببندد کمر خدمت و طاعت E
چون دوست گرفتی چه غم از دشمن خونخوار؟ E
گو بوق ملامت بزن و کوس شناعت E
گر خود همه بیداد کند هیچ مگویید E
تعذیب دلارام به از ذل شفاعت E
از هر چه تو گویی به قناعت بشکیبم E
امکان شکیب از تو محالست و قناعت E
گر نسخه روی تو به بازار برآرند E
نقاش ببندد در دکان صناعت E
جان بر کف دست آمده تا روی تو بیند E
خود شرم نمی‌آیدش از ننگ بضاعت E
دریاب دمی صحبت یاری که دگربار E
چون رفت نیاید به کمند آن دم و ساعت E
انصاف نباشد که من خسته رنجور E
پروانه او باشم و او شمع جماعت E
لیکن چه توان کرد که قوت نتوان کرد E
با گردش ایام به بازوی شجاعت E
دل در هوست خون شد و جان در طلبت سوخت E
با این همه سعدی خجل از ننگ بضاعت E
ای دیدنت آسایش و خندیدنت آفت E
گوی از همه خوبان بربودی به لطافت E
ای صورت دیبای خطایی به نکویی E
وی قطره باران بهاری به نظافت E
هر ملک وجودی که به شوخی بگرفتی E
سلطان خیالت بنشاندی به خلافت E
ای سرو خرامان گذری از در رحمت E
وی ماه درفشان نظری از سر رأفت E
گویند برو تا برود صحبتت از دل E
ترسم هوسم بیش کند بعد مسافت E
ای عقل نگفتم که تو در عشق نگنجی E
در دولت خاقان نتوان کرد خلافت E
با قد تو زیبا نبود سرو به نسبت E
با روی تو نیکو نبود مه به اضافت E
آن را که دلارام دهد وعده کشتن E
باید که ز مرگش نبود هیچ مخافت E
صد سفره دشمن بنهد طالب مقصود E
باشد که یکی دوست بیاید به ضیافت E
شمشیر ظرافت بود از دست عزیزان E
درویش نباید که برنجد به ظرافت E
سعدی چو گرفتار شدی تن به قضا ده E
دریا در و مرجان بود و هول و مخافت E
کیست آن لعبت خندان که پری وار برفت E
که قرار از دل دیوانه به یک بار برفت E
باد بوی گل رویش به گلستان آورد E
آب گلزار بشد رونق عطار برفت E
صورت یوسف نادیده صفت می‌کردیم E
چون بدیدیم زبان سخن از کار برفت E
بعد از این عیب و ملامت نکنم مستان را E
که مرا در حق این طایفه انکار برفت E
در سرم بود که هرگز ندهم دل به خیال E
به سرت کز سر من آن همه پندار برفت E
آخر این مور میان بسته افتان خیزان E
چه خطا داشت که سرکوفته چون مار برفت E
به خرابات چه حاجت که یکی مست شود E
که به دیدار تو عقل از سر هشیار برفت E
به نماز آمده محراب دو ابروی تو دید E
دلش از دست ببردند و به زنار برفت E
پیش تو مردن از آن به که پس از من گویند E
نه به صدق آمده بود این که به آزار برفت E
تو نه مرد گل بستان امیدی سعدی E
که به پهلو نتوانی به سر خار برفت E
عشق در دل ماند و یار از دست رفت E
دوستان دستی که کار از دست رفت E
ای عجب گر من رسم در کام دل E
کی رسم چون روزگار از دست رفت E
بخت و رای و زور و زر بودم دریغ E
کاندر این غم هر چهار از دست رفت E
عشق و سودا و هوس در سر بماند E
صبر و آرام و قرار از دست رفت E
گر من از پای اندرآیم گو درآی E
بهتر از من صد هزار از دست رفت E
بیم جان کاین بار خونم می‌خورد E
ور نه این دل چند بار از دست رفت E
مرکب سودا جهانیدن چه سود E
چون زمام اختیار از دست رفت E
سعدیا با یار عشق آسان بود E
عشق باز اکنون که یار از دست رفت E
دلم از دست غمت دامن صحرا بگرفت E
غمت از سر ننهم گر دلت از ما بگرفت E
خال مشکین تو از بنده چرا در خط شد E
مگر از دود دلم روی تو سودا بگرفت E
دوش چون مشعله شوق تو بگرفت وجود E
سایه‌ای در دلم انداخت که صد جا بگرفت E
به دم سرد سحرگاهی من بازنشست E
هر چراغی که زمین از دل صهبا بگرفت E
الغیاث از من دل سوخته ای سنگین دل E
در تو نگرفت که خون در دل خارا بگرفت E
دل شوریده ما عالم اندیشه ماست E
عالم از شوق تو در تاب که غوغا بگرفت E
بربود انده تو صبرم و نیکو بربود E
بگرفت انده تو جانم و زیبا بگرفت E
دل سعدی همه ز ایام بلا پرهیزد E
سر زلف تو ندانم به چه یارا بگرفت E
چشمت چو تیغ غمزه خونخوار برگرفت E
با عقل و هوش خلق به پیکار برگرفت E
عاشق ز سوز درد تو فریاد درنهاد E
مؤمن ز دست عشق تو زنار برگرفت E
عشقت بنای عقل به کلی خراب کرد E
جورت در امید به یک بار برگرفت E
شوری ز وصف روی تو در خانگه فتاد E
صوفی طریق خانه خمار برگرفت E
با هر که مشورت کنم از جور آن صنم E
گوید ببایدت دل از این کار برگرفت E
دل برتوانم از سر و جان برگرفت و چشم E
نتوانم از مشاهده یار برگرفت E
سعدی به خفیه خون جگر خورد بارها E
این بار پرده از سر اسرار برگرفت E
هر که دلارام دید از دلش آرام رفت E
چشم ندارد خلاص هر که در این دام رفت E
یاد تو می‌رفت و ما عاشق و بیدل بدیم E
پرده برانداختی کار به اتمام رفت E
ماه نتابد به روز چیست که در خانه تافت E
سرو نروید به بام کیست که بر بام رفت E
مشعله‌ای برفروخت پرتو خورشید عشق E
خرمن خاصان بسوخت خانگه عام رفت E
عارف مجموع را در پس دیوار صبر E
طاقت صبرش نبود ننگ شد و نام رفت E
گر به همه عمر خویش با تو برآرم دمی E
حاصل عمر آن دمست باقی ایام رفت E
هر که هوایی نپخت یا به فراقی نسوخت E
آخر عمر از جهان چون برود خام رفت E
ما قدم از سر کنیم در طلب دوستان E
راه به جایی نبرد هر که به اقدام رفت E
همت سعدی به عشق میل نکردی ولی E
می چو فرو شد به کام عقل به ناکام رفت E
ای کسوت زیبایی بر قامت چالاکت E
زیبا نتواند دید الا نظر پاکت E
گر منزلتی دارم بر خاک درت میرم E
باشد که گذر باشد یک روز بر آن خاکت E
دانم که سرم روزی در پای تو خواهد شد E
هم در تو گریزندم دست من و فتراکت E
ای چشم خرد حیران در منظر مطبوعت E
وی دست نظر کوتاه از دامن ادراکت E
گفتم که نیاویزم با مار سر زلفت E
بیچاره فروماندم پیش لب ضحاکت E
مه روی بپوشاند خورشید خجل ماند E
گر پرتو روی افتد بر طارم افلاکت E
گر جمله ببخشایی فضلست بر اصحابت E
ور جمله بسوزانی حکمست بر املاکت E
خون همه کس ریزی از کس نبود بیمت E
جرم همه کس بخشی از کس نبود باکت E
چندان که جفا خواهی می‌کن که نمی‌گردد E
غم گرد دل سعدی با یاد طربناکت E
این که تو داری قیامتست نه قامت E
وین نه تبسم که معجزست و کرامت E
هر که تماشای روی چون قمرت کرد E
سینه سپر کرد پیش تیر ملامت E
هر شب و روزی که بی تو می‌رود از عمر E
بر نفسی می‌رود هزار ندامت E
عمر نبود آن چه غافل از تو نشستم E
باقی عمر ایستاده‌ام به غرامت E
سرو خرامان چو قد معتدلت نیست E
آن همه وصفش که می‌کنند به قامت E
چشم مسافر که بر جمال تو افتاد E
عزم رحیلش بدل شود به اقامت E
اهل فریقین در تو خیره بمانند E
گر بروی در حسابگاه قیامت E
این همه سختی و نامرادی سعدی E
چون تو پسندی سعادتست و سلامت E
ای که رحمت می‌نیاید بر منت E
آفرین بر جان و رحمت بر تنت E
قامتت گویم که دلبندست و خوب E
یا سخن یا آمدن یا رفتنت E
شرمش از روی تو باید آفتاب E
کاندرآید بامداد از روزنت E
حسن اندامت نمی‌گویم به شرح E
خود حکایت می‌کند پیراهنت E
ای که سر تا پایت از گل خرمنست E
رحمتی کن بر گدای خرمنت E
ماه رویا مهربانی پیشه کن E
سیرتی چون صورت مستحسنت E
ای جمال کعبه رویی باز کن E
تا طوافی می‌کنم پیرامنت E
دست گیر این پنج روزم در حیات E
تا نگیرم در قیامت دامنت E
عزم دارم کز دلت بیرون کنم E
و اندرون جان بسازم مسکنت E
درد دل با سنگدل گفتن چه سود E
باد سردی می‌دمم در آهنت E
گفتم از جورت بریزم خون خویش E
گفت خون خویشتن در گردنت E
گفتم آتش درزنم آفاق را E
گفت سعدی درنگیرد با منت E
آفرین خدای بر جانت E
که چه شیرین لبست و دندانت E
هر که را گم شدست یوسف دل E
گو ببین در چه زنخدانت E
فتنه در پارس بر نمی‌خیزد E
مگر از چشم‌های فتانت E
سرو اگر نیز آمدی و شدی E
نرسیدی بگرد جولانت E
شب تو روز دیگران باشد E
کآفتابست در شبستانت E
تا کی ای بوستان روحانی E
گله از دست بوستانبانت E
بلبلانیم یک نفس بگذار E
تا بنالیم در گلستانت E
گر هزارم جفا و جور کنی E
دوست دارم هزار چندانت E
آزمودیم زور بازوی صبر E
و آبگینست پیش سندانت E
تو وفا گر کنی و گر نکنی E
ما به آخر بریم پیمانت E
مژده از من ستان به شادی وصل E
گر بمیرم به درد هجرانت E
سعدیا زنده عارفی باشی E
گر برآید در این طلب جانت E
ای جان خردمندان گوی خم چوگانت E
بیرون نرود گویی کافتاد به میدانت E
روز همه سر بر کرد از کوه و شب ما را E
سر بر نکند خورشید الا ز گریبانت E
جان در تن مشتاقان از ذوق به رقص آید E
چون باد بجنباند شاخی ز گلستانت E
دیوار سرایت را نقاش نمی‌باید E
تو زینت ایوانی نه صورت ایوانت E
هر چند نمی‌سوزد بر من دل سنگینت E
گویی دل من سنگیست در چاه زنخدانت E
جان باختن آسان است اندر نظرت لیکن E
این لاشه نمی‌بینم شایسته قربانت E
با داغ تو رنجوری به کز نظرت دوری E
پیش قدمت مردن خوشتر که به هجرانت E
ای بادیه هجران تا عشق حرم باشد E
عشاق نیندیشد از خار مغیلانت E
دیگر نتوانستم از فتنه حذر کردن E
زآنگه که در افتادم با قامت فتانت E
شاید که در این دنیا مرگش نبود هرگز E
سعدی که تو جان دارد بل دوست‌تر از جانت E
بسیار چو ذوالقرنین آفاق بگردیده‌ست E
این تشنه که می‌میرد بر چشمه حیوانت E
جان و تنم ای دوست فدای تن و جانت E
مویی نفروشم به همه ملک جهانت E
شیرینتر از این لب نشنیدم که سخن گفت E
تو خود شکری یا عسلست آب دهانت E
یک روز عنایت کن و تیری به من انداز E
باشد که تفرج بکنم دست و کمانت E
گر راه بگردانی و گر روی بپوشی E
من می‌نگرم گوشه چشم نگرانت E
بر سرو نباشد رخ چون ماه منیرت E
بر ماه نباشد قد چون سرو روانت E
آخر چه بلایی تو که در وصف نیایی E
بسیار بگفتیم و نکردیم بیانت E
هر کس که ملامت کند از عشق تو ما را E
معذور بدارند چو بینند عیانت E
حیفست چنین روی نگارین که بپوشی E
سودی به مساکین رسد آخر چه زیانت E
بازآی که در دیده بماندست خیالت E
بنشین که به خاطر بگرفتست نشانت E
بسیار نباشد دلی از دست بدادن E
از جان رمقی دارم و هم برخی جانت E
دشنام کرم کردی و گفتی و شنیدم E
خرم تن سعدی که برآمد به زبانت E
چو نیست راه برون آمدن ز میدانت E
ضرورتست چو گوی احتمال چوگانت E
به راستی که نخواهم بریدن از تو امید E
به دوستی که نخواهم شکست پیمانت E
گرم هلاک پسندی ورم بقا بخشی E
به هر چه حکم کنی نافذست فرمانت E
اگر تو عید همایون به عهد بازآیی E
بخیلم ار نکنم خویشتن به قربانت E
مه دوهفته ندارد فروغ چندانی E
که آفتاب که می‌تابد از گریبانت E
اگر نه سرو که طوبی برآمدی در باغ E
خجل شدی چو بدیدی قد خرامانت E
نظر به روی تو صاحب دلی نیندازد E
که بی‌دلش نکند چشم‌های فتانت E
غلام همت شنگولیان و رندانم E
نه زاهدان که نظر می‌کنند پنهانت E
بیا و گر همه بد کرده‌ای که نیکت باد E
دعای نیکان از چشم بد نگهبانت E
به خاک پات که گر سر فدا کند سعدی E
مقصرست هنوز از ادای احسانت E
چه لطیفست قبا بر تن چون سرو روانت E
آه اگر چون کمرم دست رسیدی به میانت E
در دلم هیچ نیاید مگر اندیشه وصلت E
تو نه آنی که دگر کس بنشیند به مکانت E
گر تو خواهی که یکی را سخن تلخ بگویی E
سخن تلخ نباشد چو برآید به دهانت E
نه من انگشت نمایم به هواداری رویت E
که تو انگشت نمایی و خلایق نگرانت E
در اندیشه ببستم قلم وهم شکستم E
که تو زیباتر از آنی که کنم وصف و بیانت E
سرو را قامت خوبست و قمر را رخ زیبا E
تو نه آنی و نه اینی که هم اینست و هم آنت E
ای رقیب ار نگشایی در دلبند به رویم E
این قدر بازنمایی که دعا گفت فلانت E
من همه عمر بر آنم که دعاگوی تو باشم E
گر تو باشی که نباشم تن من برخی جانت E
سعدیا چاره ثباتست و مدارا و تحمل E
من که محتاج تو باشم ببرم بار گرانت E
خوش می‌روی به تنها تن‌ها فدای جانت E
مدهوش می‌گذاری یاران مهربانت E
آیینه‌ای طلب کن تا روی خود ببینی E
وز حسن خود بماند انگشت در دهانت E
قصد شکار داری یا اتفاق بستان E
عزمی درست باید تا می‌کشد عنانت E
ای گلبن خرامان با دوستان نگه کن E
تا بگذرد نسیمی بر ما ز بوستانت E
رخت سرای عقلم تاراج شوق کردی E
ای دزد آشکارا می‌بینم از نهانت E
هر دم کمند زلفت صیدی دگر بگیرد E
پیکان غمزه در دل ز ابروی چون کمانت E
دانی چرا نخفتم تو پادشاه حسنی E
خفتن حرام باشد بر چشم پاسبانت E
ما را نمی‌برازد با وصلت آشنایی E
مرغی لبق تر از من باید هم آشیانت E
من آب زندگانی بعد از تو می‌نخواهم E
بگذار تا بمیرم بر خاک آستانت E
من فتنه زمانم وان دوستان که داری E
بی شک نگاه دارند از فتنه زمانت E
سعدی چو دوست داری آزاد باش و ایمن E
ور دشمنی بباشد با هر که در جهانت E
گر جان طلبی فدای جانت E
سهلست جواب امتحانت E
سوگند به جانت ار فروشم E
یک موی به هر که در جهانت E
با آن که تو مهر کس نداری E
کس نیست که نیست مهربانت E
وین سر که تو داری ای ستمکار E
بس سر برود بر آستانت E
بس فتنه که در زمین به پا شد E
از روی چو ماه آسمانت E
من در تو رسم به جهد هیهات E
کز باد سبق برد عنانت E
بی یاد تو نیستم زمانی E
تا یاد کنم دگر زمانت E
کوته نظران کنند و حیفست E
تشبیه به سرو بوستانت E
و ابرو که تو داری ای پری زاد E
در صید چه حاجت کمانت E
گویی بدن ضعیف سعدی E
نقشیست گرفته از میانت E
گر واسطه سخن نبودی E
در وهم نیامدی دهانت E
شیرینتر از این سخن نباشد E
الا دهن شکرفشانت E
بیا که نوبت صلح است و دوستی و عنایت E
به شرط آن که نگوییم از آن چه رفت حکایت E
بر این یکی شده بودم که گرد عشق نگردم E
قضای عشق درآمد بدوخت چشم درایت E
ملامت من مسکین کسی کند که نداند E
که عشق تا به چه حد است و حسن تا به چه غایت E
ز حرص من چه گشاید تو ره به خویشتنم ده E
که چشم سعی ضعیف است بی چراغ هدایت E
مرا به دست تو خوشتر هلاک جان گرامی E
هزار باره که رفتن به دیگری به حمایت E
جنایتی که بکردم اگر درست بباشد E
فراق روی تو چندین بس است حد جنایت E
به هیچ روی نشاید خلاف رای تو کردن E
کجا برم گله از دست پادشاه ولایت E
به هیچ صورتی اندر نباشد این همه معنی E
به هیچ سورتی اندر نباشد این همه آیت E
کمال حسن وجودت به وصف راست نیاید E
مگر هم آینه گوید چنان که هست حکایت E
مرا سخن به نهایت رسید و فکر به پایان E
هنوز وصف جمالت نمی‌رسد به نهایت E
فراقنامه سعدی به هیچ گوش نیامد E
که دردی از سخنانش در او نکرد سرایت E
سر تسلیم نهادیم به حکم و رایت E
تا چه اندیشه کند رای جهان آرایت E
تو به هر جا که فرود آمدی و خیمه زدی E
کس دیگر نتواند که بگیرد جایت E
همچو مستسقی بر چشمه نوشین زلال E
سیر نتوان شدن از دیدن مهرافزایت E
روزگاریست که سودای تو در سر دارم E
مگرم سر برود تا برود سودایت E
قدر آن خاک ندارم که بر او می‌گذری E
که به هر وقت همی بوسه دهد بر پایت E
دوستان عیب کنندم که نبودی هشیار E
تا فرو رفت به گل پای جهان پیمایت E
چشم در سر به چه کار آید و جان در تن شخص E
گر تأمل نکند صورت جان آسایت E
دیگری نیست که مهر تو در او شاید بست E
هم در آیینه توان دید مگر همتایت E
روز آن است که مردم ره صحرا گیرند E
خیز تا سرو بماند خجل از بالایت E
دوش در واقعه دیدم که نگارین می‌گفت E
سعدیا گوش مکن بر سخن اعدایت E
عاشق صادق دیدار من آنگه باشی E
که به دنیا و به عقبی نبود پروایت E
طالب آن است که از شیر نگرداند روی E
یا نباید که به شمشیر بگردد رایت E
جان من! جان من فدای تو باد E
هیچت از دوستان نیاید یاد E
می روی و التفات می‌نکنی E
سرو هرگز چنین نرفت آزاد E
آفرین خدای بر پدری E
که تو پرورد و مادری که تو زاد E
بخت نیکت به منتهای امید E
برساناد و چشم بد مرساد E
تا چه کرد آن که نقش روی تو بست E
که در فتنه بر جهان بگشاد E
من بگیرم عنان شه روزی E
گویم از دست خوبرویان داد E
تو بدین چشم مست و پیشانی E
دل ما بازپس نخواهی داد E
عقل با عشق بر نمی‌آید E
جور مزدور می‌برد استاد E
آن که هرگز بر آستانه عشق E
پای ننهاده بود سر بنهاد E
روی در خاک رفت و سر نه عجب E
که رود هم در این هوس بر باد E
مرغ وحشی که می‌رمید از قید E
با همه زیرکی به دام افتاد E
همه از دست غیر ناله کنند E
سعدی از دست خویشتن فریاد E
روی گفتم که در جهان بنهم E
گردم از قید بندگی آزاد E
که نه بیرون پارس منزل هست E
شام و رومست و بصره و بغداد E
دست از دامنم نمی‌دارد E
خاک شیراز و آب رکن آباد E
زان گه که بر آن صورت خوبم نظر افتاد E
از صورت بی طاقتیم پرده برافتاد E
گفتیم که عقل از همه کاری به درآید E
بیچاره فروماند چو عشقش به سر افتاد E
شمشیر کشیدست نظر بر سر مردم E
چون پای بدارم که ز دستم سپر افتاد E
در سوخته پنهان نتوان داشتن آتش E
ما هیچ نگفتیم و حکایت به درافتاد E
با هر که خبر گفتم از اوصاف جمیلش E
مشتاق چنان شد که چو من بی‌خبر افتاد E
هان تا لب شیرین نستاند دلت از دست E
کان کز غم او کوه گرفت از کمر افتاد E
صاحب نظران این نفس گرم چو آتش E
دانند که در خرمن من بیشتر افتاد E
نیکم نظر افتاد بر آن منظر مطبوع E
کاول نظرم هر چه وجود از نظر افتاد E
سعدی نه حریف غم او بود ولیکن E
با رستم دستان بزند هر که درافتاد E
فرهاد را چو بر رخ شیرین نظر فتاد E
دودش به سر درآمد و از پای درفتاد E
مجنون ز جام طلعت لیلی چو مست شد E
فارغ ز مادر و پدر و سیم و زر فتاد E
رامین چو اختیار غم عشق ویس کرد E
یک بارگی جدا ز کلاه و کمر فتاد E
وامق چو کارش از غم عذرا به جان رسید E
کارش مدام با غم و آه سحر فتاد E
زین گونه صد هزار کس از پیر و از جوان E
مست از شراب عشق چو من بی‌خبر فتاد E
بسیار کس شدند اسیر کمند عشق E
تنها نه از برای من این شور و شر فتاد E
روزی به دلبری نظری کرد چشم من E
زان یک نظر مرا دو جهان از نظر فتاد E
عشق آمد آن چنان به دلم در زد آتشی E
کز وی هزار سوز مرا در جگر فتاد E
بر من مگیر اگر شدم آشفته دل ز عشق E
مانند این بسی ز قضا و قدر فتاد E
سعدی ز خلق چند نهان راز دل کنی E
چون ماجرای عشق تو یک یک به درفتاد E
پیش رویت قمر نمی‌تابد E
خور ز حکم تو سر نمی‌تابد E
نیکویی خوی کن که نرگس مست E
... E
... E
زهره وقت سحر نمی‌تابد E
آتش اندر درون شب بنشست E
که تنورم مگر نمی‌تابد E
بار عشقت کجا کشد دل من E
که قضا و قدر نمی‌تابد E
ناوک غمزه بر دل سعدی E
مزن ای جان چو بر نمی‌تابد E
مویت رها مکن که چنین بر هم اوفتد E
کآشوب حسن روی تو در عالم اوفتد E
گر در خیال خلق پری وار بگذری E
فریاد در نهاد بنی آدم اوفتد E
افتاده تو شد دلم ای دوست دست گیر E
در پای مفکنش که چنین دل کم اوفتد E
در رویت آن که تیغ نظر می‌کشد به جهل E
مانند من به تیر بلا محکم اوفتد E
مشکن دلم که حقه راز نهان توست E
ترسم که راز در کف نامحرم اوفتد E
وقتست اگر بیایی و لب بر لبم نهی E
چندم به جست و جوی تو دم بر دم اوفتد E
سعدی صبور باش بر این ریش دردناک E
باشد که اتفاق یکی مرهم اوفتد E
نه آن شبست که کس در میان ما گنجد E
به خاک پایت اگر ذره در هوا گنجد E
کلاه ناز و تکبر بنه کمر بگشای E
که چون تو سرو ندیدم که در قبا گنجد E
ز من حکایت هجران مپرس در شب وصل E
عتاب کیست که در خلوت رضا گنجد E
مرا شکر منه و گل مریز در مجلس E
میان خسرو و شیرین شکر کجا گنجد E
چو شور عشق درآمد قرار عقل نماند E
درون مملکتی چون دو پادشا گنجد E
نماند در سر سعدی ز بانگ رود و سرود E
مجال آن که دگر پند پارسا گنجد E
حدیث عشق به طومار در نمی‌گنجد E
بیان دوست به گفتار در نمی‌گنجد E
سماع انس که دیوانگان از آن مستند E
به سمع مردم هشیار در نمی‌گنجد E
میسرت نشود عاشقی و مستوری E
ورع به خانه خمار در نمی‌گنجد E
چنان فراخ نشستست یار در دل تنگ E
که بیش زحمت اغیار در نمی‌گنجد E
تو را چنان که تویی من صفت ندانم کرد E
که عرض جامه به بازار در نمی‌گنجد E
دگر به صورت هیچ آفریده دل ندهم E
که با تو صورت دیوار در نمی‌گنجد E
خبر که می‌دهد امشب رقیب مسکین را E
که سگ به زاویه غار در نمی‌گنجد E
چو گل به بار بود همنشین خار بود E
چو در کنار بود خار در نمی‌گنجد E
چنان ارادت و شوقست در میان دو دوست E
که سعی دشمن خون خوار در نمی‌گنجد E
به چشم دل نظرت می‌کنم که دیده سر E
ز برق شعله دیدار در نمی‌گنجد E
ز دوستان که تو را هست جای سعدی نیست E
گدا میان خریدار در نمی‌گنجد E
کس این کند که ز یار و دیار برگردد E
کند هرآینه چون روزگار برگردد E
تنکدلی که نیارد کشید زحمت گل E
ملامتش نکنند ار ز خار برگردد E
به جنگ خصم کسی کز حیل فروماند E
ضرورتست که بیچاره وار برگردد E
به آب تیغ اجل تشنه است مرغ دلم E
که نیم کشته به خون چند بار برگردد E
به زیر سنگ حوادث کسی چه چاره کند E
جز این قدر که به پهلو چو مار برگردد E
دلم نماند پس این خون چیست هر ساعت E
که در دو دیده یاقوت بار برگردد E
گر از دیار به وحشت ملول شد سعدی E
گمان مبر که به معنی ز یار برگردد E
طرفه می‌دارند یاران صبر من بر داغ و درد E
داغ و دردی کز تو باشد خوشترست از باغ ورد E
دوستانت را که داغ مهربانی دل بسوخت E
گر به دوزخ بگذرانی آتشی بینند سرد E
حاکمی گر عدل خواهی کرد با ما یا ستم E
بنده‌ایم ار صلح خواهی جست با ما یا نبرد E
عقل را با عشق خوبان طاقت سرپنجه نیست E
با قضای آسمانی برنتابد جهد مرد E
عافیت می‌بایدت چشم از نکورویان بدوز E
عشق می‌ورزی بساط نیک نامی درنورد E
زهره مردان نداری چون زنان در خانه باش E
ور به میدان می‌روی از تیرباران برمگرد E
حمل رعنایی مکن بر گریه صاحب سماع E
اهل دل داند که تا زخمی نخورد آهی نکرد E
هیچ کس را بر من از یاران مجلس دل نسوخت E
شمع می‌بینم که اشکش می‌رود بر روی زرد E
با شکایت‌ها که دارم از زمستان فراق E
گر بهاری باز باشد لیس بعد الورد برد E
هر که را دردی چو سعدی می‌گدازد گو منال E
چون دلارامش طبیبی می‌کند داروست درد E
هر که می با تو خورد عربده کرد E
هر که روی تو دید عشق آورد E
زهر اگر در مذاق من ریزی E
با تو همچون شکر بشاید خورد E
آفرین خدای بر پدری E
که تو فرزند نازنین پرورد E
لایق خدمت تو نیست بساط E
روی باید در این قدم گسترد E
خواستم گفت خاک پای توام E
عقلم اندر زمان نصیحت کرد E
گفت در راه دوست خاک مباش E
نه که بر دامنش نشیند گرد E
دشمنان در مخالفت گرمند E
و آتش ما بدین نگردد سرد E
مرد عشق ار ز پیش تیر بلا E
روی درهم کشد مخوانش مرد E
هر که را برگ بی مرادی نیست E
گو برو گرد کوی عشق مگرد E
سعدیا صاف وصل اگر ندهند E
ما و دردی کشان مجلس درد E
دیدار یار غایب دانی چه ذوق دارد E
ابری که در بیابان بر تشنه‌ای ببارد E
ای بوی آشنایی دانستم از کجایی E
پیغام وصل جانان پیوند روح دارد E
سودای عشق پختن عقلم نمی‌پسندد E
فرمان عقل بردن عشقم نمی‌گذارد E
باشد که خود به رحمت یاد آورند ما را E
ور نه کدام قاصد پیغام ما گزارد E
هم عارفان عاشق دانند حال مسکین E
گر عارفی بنالد یا عاشقی بزارد E
زهرم چو نوشدارو از دست یار شیرین E
بر دل خوشست نوشم بی او نمی‌گوارد E
پایی که برنیارد روزی به سنگ عشقی E
گوییم جان ندارد یا دل نمی‌سپارد E
مشغول عشق جانان گر عاشقیست صادق E
در روز تیرباران باید که سر نخارد E
بی‌حاصلست یارا اوقات زندگانی E
الا دمی که یاری با همدمی برآرد E
دانی چرا نشیند سعدی به کنج خلوت E
کز دست خوبرویان بیرون شدن نیارد E
که می‌رود به شفاعت که دوست بازآرد E
که عیش خلوت بی او کدورتی دارد E
که را مجال سخن گفتنست به حضرت او E
مگر نسیم صبا کاین پیام بگزارد E
ستیزه بردن با دوستان همین مثلست E
که تشنه چشمه حیوان به گل بینبارد E
مرا که گفت دل از یار مهربان بردار E
به اعتماد صبوری که شوق نگذارد E
که گفت هر چه ببینی ز خاطرت برود E
مرا تمام یقین شد که سهو پندارد E
حرام باد بر آن کس نشست با معشوق E
که از سر همه برخاستن نمی‌یارد E
درست ناید از آن مدعی حقیقت عشق E
که در مواجهه تیغش زنند و سر خارد E
به کام دشمنم ای دوست این چنین مگذار E
کس این کند که دل دوستان بیازارد E
بیا که در قدمت اوفتم و گر بکشی E
نمیرد آن که به دست تو روح بسپارد E
حکایت شب هجران که بازداند گفت E
مگر کسی که چو سعدی ستاره بشمارد E
هر که چیزی دوست دارد جان و دل بر وی گمارد E
هر که محرابش تو باشی سر ز خلوت برنیارد E
روزی اندر خاکت افتم ور به بادم می‌رود سر E
کان که در پای تو میرد جان به شیرینی سپارد E
من نه آن صورت پرستم کز تمنای تو مستم E
هوش من دانی که بردست آن که صورت می‌نگارد E
عمر گویندم که ضایع می‌کنی با خوبرویان E
وان که منظوری ندارد عمر ضایع می‌گذارد E
هر که می‌ورزد درختی در سرابستان معنی E
بیخش اندر دل نشاند تخمش اندر جان بکارد E
عشق و مستوری نباشد پای گو در دامن آور E
کز گریبان ملامت سر برآوردن نیارد E
گر من از عهدت بگردم ناجوانمردم نه مردم E
عاشق صادق نباشد کز ملامت سر بخارد E
باغ می‌خواهم که روزی سرو بالایت ببیند E
تا گلت در پا بریزد و ارغوان بر سر ببارد E
آن چه رفتارست و قامت وان چه گفتار و قیامت E
چند خواهی گفت سعدی طیبات آخر ندارد E
گر از جفای تو روزی دلم بیازارد E
کمند شوق کشانم به صلح بازآرد E
ز درد عشق تو دوشم امید صبح نبود E
اسیر عشق چه تاب شب دراز آرد E
دلی عجب نبود گر بسوخت کآتش تیز E
چه جای موم که پولاد در گداز آرد E
تویی که گر بخرامد درخت قامت تو E
ز رشک سرو روان را به اهتزاز آرد E
دگر به روی خود از خلق در بخواهم بست E
مگر کسی ز توام مژده‌ای فرازآرد E
اگر قبول کنی سر نهیم بر قدمت E
چو بت پرست که در پیش بت نماز آرد E
یکی به سمع رضا گوش دل به سعدی دار E
که سوز عشق سخن‌های دلنواز آرد E
کس این کند که دل از یار خویش بردارد E
مگر کسی که دل از سنگ سختتر دارد E
که گفت من خبری دارم از حقیقت عشق E
دروغ گفت گر از خویشتن خبر دارد E
اگر نظر به دو عالم کند حرامش باد E
که از صفای درون با یکی نظر دارد E
هلاک ما به بیابان عشق خواهد بود E
کجاست مرد که با ما سر سفر دارد E
گر از مقابله شیر آید از عقب شمشیر E
نه عاشقست که اندیشه از خطر دارد E
و گر بهشت مصور کنند عارف را E
به غیر دوست نشاید که دیده بردارد E
از آن متاع که در پای دوستان ریزند E
مرا سریست ندانم که او چه سر دارد E
دریغ پای که بر خاک می‌نهد معشوق E
چرا نه بر سر و بر چشم ما گذر دارد E
عوام عیب کنندم که عاشقی همه عمر E
کدام عیب که سعدی خود این هنر دارد E
نظر به روی تو انداختن حرامش باد E
که جز تو در همه عالم کسی دگر دارد E
تو را ز حال پریشان ما چه غم دارد E
اگر چراغ بمیرد صبا چه غم دارد E
تو را که هر چه مرادست می‌رود از پیش E
ز بی مرادی امثال ما چه غم دارد E
تو پادشاهی گر چشم پاسبان همه شب E
به خواب درنرود پادشا چه غم دارد E
خطاست این که دل دوستان بیازاری E
ولیک قاتل عمد از خطا چه غم دارد E
امیر خوبان آخر گدای خیل توایم E
جواب ده که امیر از گدا چه غم دارد E
بکی العذول علی ماجری لاجفانی E
رفیق غافل از این ماجرا چه غم دارد E
هزار دشمن اگر در قفاست عارف را E
چو روی خوب تو دید از قفا چه غم دارد E
قضا به تلخی و شیرینی ای پسر رفتست E
تو گر ترش بنشینی قضا چه غم دارد E
بلای عشق عظیمست لاابالی را E
چو دل به مرگ نهاد از بلا چه غم دارد E
جفا و هر چه توانی بکن که سعدی را E
که ترک خویش گرفت از جفا چه غم دارد E
غلام آن سبک روحم که با من سر گران دارد E
جوابش تلخ و پنداری شکر زیر زبان دارد E
مرا گر دوستی با او به دوزخ می‌برد شاید E
به نقد اندر بهشتست آن که یاری مهربان دارد E
کسی را کاختیاری هست و محبوبی و مشروبی E
مراد از بخت و حظ از عمر و مقصود از جهان دارد E
برون از خوردن و خفتن حیاتی هست مردم را E
به جانان زندگانی کن بهایم نیز جان دارد E
محبت با کسی دارم کز او باخود نمی‌آیم E
چو بلبل کز نشاط گل فراغ از آشیان دارد E
نه مردی گر به شمشیر از جفای دوست برگردی E
دهل را کاندرون بادست ز انگشتی فغان دارد E
به تشویش قیامت در که یار از یار بگریزد E
محب از خاک برخیزد محبت همچنان دارد E
خوش آمد باد نوروزی به صبح از باغ پیروزی E
به بوی دوستان ماند نه بوی بوستان دارد E
یکی سر بر کنار یار و خواب صبح مستولی E
چه غم دارد ز مسکینی که سر بر آستان دارد E
چو سعدی عشق تنها باز و راحت بین و آسایش E
به تنها ملک می‌راند که منظوری نهان دارد E
مگر نسیم سحر بوی یار من دارد E
که راحت دل امیدوار من دارد E
به پای سرو درافتاده‌اند لاله و گل E
مگر شمایل قد نگار من دارد E
نشان راه سلامت ز من مپرس که عشق E
زمام خاطر بی‌اختیار من دارد E
گلا و تازه بهارا تویی که عارض تو E
طراوت گل و بوی بهار من دارد E
دگر سر من و بالین عافیت هیهات E
بدین هوس که سر خاکسار من دارد E
به هرزه در سر او روزگار کردم و او E
فراغت از من و از روزگار من دارد E
مگر به درد دلی بازمانده‌ام یا رب E
کدام دامن همت غبار من دارد E
به زیر بار تو سعدی چو خر به گل درماند E
دلت نسوزد که بیچاره بار من دارد E
هر آن ناظر که منظوری ندارد E
چراغ دولتش نوری ندارد E
چه کار اندر بهشت آن مدعی را E
که میل امروز با حوری ندارد E
چه ذوق از ذکر پیدا آید آن را E
که پنهان شوق مذکوری ندارد E
میان عارفان صاحب نظر نیست E
که خاطر پیش منظوری ندارد E
اگر سیمرغی اندر دام زلفی E
بماند تاب عصفوری ندارد E
طبیب ما یکی نامهربانست E
که گویی هیچ رنجوری ندارد E
ولیکن چون عسل بشناخت سعدی E
فغان از دست زنبوری ندارد E
آن که بر نسترن از غالیه خالی دارد E
الحق آراسته خلقی و جمالی دارد E
درد دل پیش که گویم که به جز باد صبا E
کس ندانم که در آن کوی مجالی دارد E
دل چنین سخت نباشد که یکی بر سر راه E
تشنه می‌میرد و شخص آب زلالی دارد E
زندگانی نتوان گفت و حیاتی که مراست E
زنده آنست که با دوست وصالی دارد E
من به دیدار تو مشتاقم و از غیر ملول E
گر تو را از من و از غیر ملالی دارد E
مرغ بر بام تو ره دارد و من بر سر کوی E
حبذا مرغ که آخر پر و بالی دارد E
غم دل با تو نگویم که نداری غم دل E
با کسی حال توان گفت که حالی دارد E
طالب وصل تو چون مفلس و اندیشه گنج E
حاصل آنست که سودای محالی دارد E
عاقبت سر به بیابان بنهد چون سعدی E
هر که در سر هوس چون تو غزالی دارد E
آن شکرخنده که پرنوش دهانی دارد E
نه دل من که دل خلق جهانی دارد E
به تماشای درخت چمنش حاجت نیست E
هر که در خانه چنو سرو روانی دارد E
کافران از بت بی‌جان چه تمتع دارند E
باری آن بت بپرستند که جانی دارد E
ابرویش خم به کمان ماند و قد راست به تیر E
کس ندیدم که چنین تیر و کمانی دارد E
علت آنست که وقتی سخنی می‌گوید E
ور نه معلوم نبودی که دهانی دارد E
حجت آنست که وقتی کمری می‌بندد E
ور نه مفهوم نگشتی که میانی دارد E
ای که گفتی مرو اندر پی خون خواره خویش E
با کسی گوی که در دست عنانی دارد E
عشق داغیست که تا مرگ نیاید نرود E
هر که بر چهره از این داغ نشانی دارد E
سعدیا کشتی از این موج به در نتوان برد E
که نه بحریست محبت که کرانی دارد E
بازت ندانم از سر پیمان ما که برد E
باز از نگین عهد تو نقش وفا که برد E
چندین وفا که کرد چو من در هوای تو E
وان گه ز دست هجر تو چندین جفا که برد E
بگریست چشم ابر بر احوال زار من E
جز آه من به گوش وی این ماجرا که برد E
گفتم لب تو را که دل من تو برده‌ای E
گفتا کدام دل چه نشان کی کجا که برد E
سودا مپز که آتش غم در دل تو نیست E
ما را غم تو برد به سودا تو را که برد E
توفیق عشق روی تو گنجیست تا که یافت E
باز اتفاق وصل تو گوییست تا که برد E
جز چشم تو که فتنه قتال عالمست E
صد شیخ و زاهد از سر راه خدا که برد E
سعدی نه مرد بازی شطرنج عشق توست E
دستی به کام دل ز سپهر دغا که برد E
آن کیست کاندر رفتنش صبر از دل ما می‌برد E
ترک از خراسان آمدست از پارس یغما می‌برد E
شیراز مشکین می‌کند چون ناف آهوی ختن E
گر باد نوروز از سرش بویی به صحرا می‌برد E
من پاس دارم تا به روز امشب به جای پاسبان E
کان چشم خواب آلوده خواب از دیده ما می‌برد E
برتاس در بر می‌کنم یک لحظه بی اندام او E
چون خارپشتم گوییا سوزن در اعضا می‌برد E
بسیار می‌گفتم که دل با کس نپیوندم ولی E
دیدار خوبان اختیار از دست دانا می‌برد E
دل برد و تن درداده‌ام ور می‌کشد استاده‌ام E
کآخر نداند بیش از این یا می‌کشد یا می‌برد E
چون حلقه در گوشم کند هر روز لطفش وعده‌ای E
دیگر چو شب نزدیک شد چون زلف در پا می‌برد E
حاجت به ترکی نیستش تا در کمند آرد دلی E
من خود به رغبت در کمند افتاده‌ام تا می‌برد E
هر کو نصیحت می‌کند در روزگار حسن او E
دیوانگان عشق را دیگر به سودا می‌برد E
وصفش نداند کرد کس دریای شیرینست و بس E
سعدی که شوخی می‌کند گوهر به دریا می‌برد E
هر گه که بر من آن بت عیار بگذرد E
صد کاروان عالم اسرار بگذرد E
مست شراب و خواب و جوانی و شاهدی E
هر لحظه پیش مردم هشیار بگذرد E
هر گه که بگذرد بکشد دوستان خویش E
وین دوست منتظر که دگربار بگذرد E
گفتم به گوشه‌ای بنشینم چو عاقلان E
دیوانه‌ام کند چو پری وار بگذرد E
گفتم دری ز خلق ببندم به روی خویش E
دردیست در دلم که ز دیوار بگذرد E
بازار حسن جمله خوبان شکسته‌ای E
ره نیست کز تو هیچ خریدار بگذرد E
غایب مشو که عمر گران مایه ضایعست E
الا دمی که در نظر یار بگذرد E
آسایشست رنج کشیدن به بوی آنک E
روزی طبیب بر سر بیمار بگذرد E
ترسم که مست و عاشق و بی‌دل شود چو ما E
گر محتسب به خانه خمار بگذرد E
سعدی به خویشتن نتوان رفت سوی دوست E
کان جا طریق نیست که اغیار بگذرد E
کیست آن فتنه که با تیر و کمان می‌گذرد E
وان چه تیرست که در جوشن جان می‌گذرد E
آن نه شخصی که جهانیست پر از لطف و کمال E
عمر ضایع مکن ای دل که جهان می‌گذرد E
آشکارا نپسندد دگر آن روی چو ماه E
گر بداند که چه بر خلق نهان می‌گذرد E
آخر ای نادره دور زمان از سر لطف E
بر ما آی زمانی که زمان می‌گذرد E
صورت روی تو ای ماه دلارای چنانک E
صورت حال من از شرح و بیان می‌گذرد E
تا دگر باد صبایی به چمن بازآید E
عمر می‌بینم و چون برق یمان می‌گذرد E
آتشی در دل سعدی به محبت زده‌ای E
دود آنست که وقتی به زبان می‌گذرد E
کیست آن ماه منور که چنین می‌گذرد E
تشنه جان می‌دهد و ماء معین می‌گذرد E
سرو اگر نیز تحول کند از جای به جای E
نتوان گفت که زیباتر از این می‌گذرد E
حور عین می‌گذرد در نظر سوختگان E
یا مه چارده یا لعبت چین می‌گذرد E
کام از او کس نگرفتست مگر باد بهار E
که بر آن زلف و بناگوش و جبین می‌گذرد E
مردم زیر زمین رفتن او پندارند E
کآفتابست که بر اوج برین می‌گذرد E
پای گو بر سر عاشق نه و بر دیده دوست E
حیف باشد که چنین کس به زمین می‌گذرد E
هر که در شهر دلی دارد و دینی دارد E
گو حذر کن که هلاک دل و دین می‌گذرد E
از خیال آمدن و رفتنش اندر دل و چشم E
با گمان افتم و گر خود به یقین می‌گذرد E
گر کند روی به ما یا نکند حکم او راست E
پادشاهیست که بر ملک یمین می‌گذرد E
سعدیا گوشه نشینی کن و شاهدبازی E
شاهد آنست که بر گوشه نشین می‌گذرد E
انصاف نبود آن رخ دلبند نهان کرد E
زیرا که نه روییست کز او صبر توان کرد E
امروز یقین شد که تو محبوب خدایی E
کز عالم جان این همه دل با تو روان کرد E
مشتاق تو را کی بود آرام و صبوری E
هرگز نشنیدم که کسی صبر ز جان کرد E
تا کوه گرفتم ز فراقت مژه‌ای آب E
چندان بچکانید که بر سنگ نشان کرد E
زنهار که از دمدمه کوس رحیلت E
چون رایت منصور چه دل‌ها خفقان کرد E
باران به بساط اول این سال ببارید E
ابر این همه تأخیر که کرد از پی آن کرد E
تا در نظرت باد صبا عذر بخواهد E
هر جور که بر طرف چمن باد خزان کرد E
گل مژده بازآمدنت در چمن انداخت E
سلطان صبا پر زر مصریش دهان کرد E
از دامن که تا به در شهر بساطی E
از سبزه بگسترد و بر او لاله فشان کرد E
شاید که زمین حله بپوشد که چو سعدی E
پیرانه سرش دولت روی تو جوان کرد E
باد آمد و بوی عنبر آورد E
بادام شکوفه بر سر آورد E
شاخ گل از اضطراب بلبل E
با آن همه خار سر درآورد E
تا پای مبارکش ببوسم E
قاصد که پیام دلبر آورد E
ما نامه بدو سپرده بودیم E
او نافه مشک اذفر آورد E
هرگز نشنیده‌ام که بادی E
بوی گلی از تو خوشتر آورد E
کس مثل تو خوبروی فرزند E
نشنید که هیچ مادر آورد E
بیچاره کسی که در فراقت E
روزی به نماز دیگر آورد E
سعدی دل روشنت صدف وار E
هر قطره که خورد گوهر آورد E
شیرینی دختران طبعت E
شور از متمیزان برآورد E
شاید که کند به زنده در گور E
در عهد تو هر که دختر آورد E
زنده شود هر که پیش دوست بمیرد E
مرده دلست آن که هیچ دوست نگیرد E
هر که ز ذوقش درون سینه صفاییست E
شمع دلش را ز شاهدی نگزیرد E
طالب عشقی دلی چو موم به دست آر E
سنگ سیه صورت نگین نپذیرد E
صورت سنگین دلی کشنده سعدیست E
هر که بدین صورتش کشند نمیرد E
کدام چاره سگالم که با تو درگیرد E
کجا روم که دل من دل از تو برگیرد E
ز چشم خلق فتادم هنوز و ممکن نیست E
که چشم شوخ من از عاشقی حذر گیرد E
دل ضعیف مرا نیست زور بازوی آن E
که پیش تیر غمت صابری سپر گیرد E
چو تلخ عیشی من بشنوی به خنده درآی E
که گر به خنده درآیی جهان شکر گیرد E
به خسته برگذری صحتش فرازآید E
به مرده درنگری زندگی ز سر گیرد E
ز سوزناکی گفتار من قلم بگریست E
که در نی آتش سوزنده زودتر گیرد E
دو چشم مست تو شهری به غمزه‌ای ببرند E
کرشمه تو جهانی به یک نظر گیرد E
گر از جفای تو در کنج خانه بنشینم E
خیالت از در و بامم به عنف درگیرد E
مکن که روز جمالت سر آید ار سعدی E
شبی به دست دعا دامن سحر گیرد E
دلم دل از هوس یار بر نمی‌گیرد E
طریق مردم هشیار بر نمی‌گیرد E
بلای عشق خدایا ز جان ما برگیر E
که جان من دل از این کار بر نمی‌گیرد E
همی‌گدازم و می‌سازم و شکیباییست E
که پرده از سر اسرار بر نمی‌گیرد E
وجود خسته من زیر بار جور فلک E
جفای یار به سربار بر نمی‌گیرد E
رواست گر نکند یار دعوی یاری E
چو بار غم ز دل یار بر نمی‌گیرد E
چه باشد ار به وفا دست گیردم یک بار E
گرم ز دست به یک بار بر نمی‌گیرد E
بسوخت سعدی در دوزخ فراق و هنوز E
طمع ز وعده دیدار بر نمی‌گیرد E
کسی به عیب من از خویشتن نپردازد E
که هر که می‌نگرم با تو عشق می‌بازد E
فرشته‌ای تو بدین روشنی نه آدمیی E
نه آدمیست که بر تو نظر نیندازد E
نه آدمی که اگر آهنین بود شخصی E
در آفتاب جمالت چو موم بگدازد E
چنین پسر که تویی راحت روان پدر E
سزد که مادر گیتی به روی او نازد E
کمان چفته ابرو کشیده تا بن گوش E
چو لشکری که به دنبال صید می‌تازد E
کدام گل که به روی تو ماند اندر باغ E
کدام سرو که با قامتت سر افرازد E
درخت میوه مقصود از آن بلندترست E
که دست قدرت کوتاه ما بر او یازد E
مسلمش نبود عشق یار آتشروی E
مگر کسی که چو پروانه سوزد و سازد E
مده به دست فراقم پس از وصال چو چنگ E
که مطربش بزند بعد از آن که بنوازد E
خلاف عهد تو هرگز نیاید از سعدی E
دلی که از تو بپرداخت با که پردازد E
بگذشت و بازم آتش در خرمن سکون زد E
دریای آتشینم در دیده موج خون زد E
خود کرده بود غارت عشقش حوالی دل E
بازم به یک شبیخون بر ملک اندرون زد E
دیدار دلفروزش در پایم ارغوان ریخت E
گفتار جان فزایش در گوشم ارغنون زد E
دیوانگان خود را می‌بست در سلاسل E
هر جا که عاقلی بود اینجا دم از جنون زد E
یا رب دلی که در وی پروای خود نگنجد E
دست محبت آنجا خرگاه عشق چون زد E
غلغل فکند روحم در گلشن ملایک E
هر گه که سنگ آهی بر طاق آبگون زد E
سعدی ز خود برون شو گر مرد راه عشقی E
کان کس رسید در وی کز خود قدم برون زد E
هشیار کسی باید کز عشق بپرهیزد E
وین طبع که من دارم با عقل نیامیزد E
آن کس که دلی دارد آراسته معنی E
گر هر دو جهان باشد در پای یکی ریزد E
گر سیل عقاب آید شوریده نیندیشد E
ور تیر بلا بارد دیوانه نپرهیزد E
آخر نه منم تنها در بادیه سودا E
عشق لب شیرینت بس شور برانگیزد E
بی بخت چه فن سازم تا برخورم از وصلت E
بی‌مایه زبون باشد هر چند که بستیزد E
فضل است اگرم خوانی عدل است اگرم رانی E
قدر تو نداند آن کز زجر تو بگریزد E
تا دل به تو پیوستم راه همه دربستم E
جایی که تو بنشینی بس فتنه که برخیزد E
سعدی نظر از رویت کوته نکند هرگز E
ور روی بگردانی در دامنت آویزد E
به حدیث در نیایی که لبت شکر نریزد E
نچمی که شاخ طوبی به ستیزه بر نریزد E
هوس تو هیچ طبعی نپزد که سر نبازد E
ز پی تو هیچ مرغی نپرد که پر نریزد E
دلم از غمت زمانی نتواند ار ننالد E
مژه یک دم آب حسرت نشکیبد ار نریزد E
که نه من ز دست خوبان نبرم به عاقبت جان E
تو مرا بکش که خونم ز تو خوبتر نریزد E
درر است لفظ سعدی ز فراز بحر معنی E
چه کند به دامنی در که به دوست بر نریزد E
آه اگر دست دل من به تمنا نرسد E
یا دل از چنبر عشق تو به من وانرسد E
غم هجران به سویت‌تر از این قسمت کن E
کاین همه درد به جان من تنها نرسد E
سروبالای منا گر به چمن برگذری E
سرو بالای تو را سرو به بالا نرسد E
چون تویی را چو منی در نظر آید هیهات E
که قیامت رسد این رشته به هم یا نرسد E
ز آسمان بگذرم ار بر منت افتد نظری E
ذره تا مهر نبیند به ثریا نرسد E
بر سر خوان لبت دست چو من درویشی E
به گدایی رسد آخر چو به یغما نرسد E
ابر چشمانم اگر قطره چنین خواهد ریخت E
بوالعجب دارم اگر سیل به دریا نرسد E
هجر بپسندم اگر وصل میسر نشود E
خار بردارم اگر دست به خرما نرسد E
سعدیا کنگره وصل بلندست و هر آنک E
پای بر سر ننهد دست وی آن جا نرسد E
از این تعلق بیهوده تا به من چه رسد E
وزان که خون دلم ریخت تا به تن چه رسد E
به گرد پای سمندش نمی‌رسد مشتاق E
که دستبوس کند تا بدان دهن چه رسد E
همه خطای منست این که می‌رود بر من E
ز دست خویشتنم تا به خویشتن چه رسد E
بیا که گر به گریبان جان رسد دستم E
ز شوق پاره کنم تا به پیرهن چه رسد E
که دید رنگ بهاری به رنگ رخسارت E
که آب گل ببرد تا به یاسمن چه رسد E
رقیب کیست که در ماجرای خلوت ما E
فرشته ره نبرد تا به اهرمن چه رسد E
ز هر نبات که حسنی و منظری دارد E
به سرو قامت آن نازنین بدن چه رسد E
چو خسرو از لب شیرین نمی‌برد مقصود E
قیاس کن که به فرهاد کوهکن چه رسد E
زکات لعل لبت را بسی طلبکارند E
میان این همه خواهندگان به من چه رسد E
رسید ناله سعدی به هر که در آفاق E
و گر عبیر نسوزد به انجمن چه رسد E
کی برست این گل خندان و چنین زیبا شد E
آخر این غوره نوخاسته چون حلوا شد E
دیگر این مرغ کی از بیضه برآمد که چنین E
بلبل خوش سخن و طوطی شکرخا شد E
که درآموختش این لطف و بلاغت کان روز E
مردم از عقل به دربرد که او دانا شد E
شاخکی تازه برآورد صبا بر لب جوی E
چشم بر هم نزدی سرو سهی بالا شد E
عالم طفلی و جهل حیوانی بگذاشت E
آدمی طبع و ملک خوی و پری سیما شد E
عقل را گفتم از این پس به سلامت بنشین E
گفت خاموش که این فتنه دگر پیدا شد E
پر نشد چون صدف از لؤلؤ لالا دهنی E
که نه از حسرت او دیده ما دریا شد E
سعدیا غنچه سیراب نگنجد در پوست E
وقت خوش دید و بخندید و گلی رعنا شد E
گر آن مراد شبی در کنار ما باشد E
زهی سعادت و دولت که یار ما باشد E
اگر هزار غم است از جهانیان بر دل E
همین بس است که او غمگسار ما باشد E
به کنج غاری عزلت گزینم از همه خلق E
گر آن لطیف جهان یار غار ما باشد E
از آن طرف نپذیرد کمال او نقصان E
وزین جهت شرف روزگار ما باشد E
جفای پرده درانم تفاوتی نکند E
اگر عنایت او پرده دار ما باشد E
مراد خاطر ما مشکل است و مشکل نیست E
اگر مراد خداوندگار ما باشد E
به اختیار قضای زمان بباید ساخت E
که دایم آن نبود کاختیار ما باشد E
وگر به دست نگارین دوست کشته شویم E
میان عالمیان افتخار ما باشد E
به هیچ کار نیایم گرم تو نپسندی E
وگر قبول کنی کار کار ما باشد E
نگارخانه چینی که وصف می‌گویند E
نه ممکن است که مثل نگار ما باشد E
چنین غزال که وصفش همی‌رود سعدی E
گمان مبر که به تنها شکار ما باشد E
شورش بلبلان سحر باشد E
خفته از صبح بی‌خبر باشد E
تیرباران عشق خوبان را E
دل شوریدگان سپر باشد E
عاشقان کشتگان معشوقند E
هر که زنده‌ست در خطر باشد E
همه عالم جمال طلعت اوست E
تا که را چشم این نظر باشد E
کس ندانم که دل بدو ندهد E
مگر آن کس که بی بصر باشد E
آدمی را که خارکی در پای E
نرود طرفه جانور باشد E
گو ترش روی باش و تلخ سخن E
زهر شیرین لبان شکر باشد E
عاقلان از بلا بپرهیزند E
مذهب عاشقان دگر باشد E
پای رفتن نماند سعدی را E
مرغ عاشق بریده پر باشد E
شب عاشقان بی‌دل چه شبی دراز باشد E
تو بیا کز اول شب در صبح باز باشد E
عجبست اگر توانم که سفر کنم ز دستت E
به کجا رود کبوتر که اسیر باز باشد E
ز محبتت نخواهم که نظر کنم به رویت E
که محب صادق آنست که پاکباز باشد E
به کرشمه عنایت نگهی به سوی ما کن E
که دعای دردمندان ز سر نیاز باشد E
سخنی که نیست طاقت که ز خویشتن بپوشم E
به کدام دوست گویم که محل راز باشد E
چه نماز باشد آن را که تو در خیال باشی E
تو صنم نمی‌گذاری که مرا نماز باشد E
نه چنین حساب کردم چو تو دوست می‌گرفتم E
که ثنا و حمد گوییم و جفا و ناز باشد E
دگرش چو بازبینی غم دل مگوی سعدی E
که شب وصال کوتاه و سخن دراز باشد E
قدمی که برگرفتی به وفا و عهد یاران E
اگر از بلا بترسی قدم مجاز باشد E
از تو دل برنکنم تا دل و جانم باشد E
می‌برم جور تو تا وسع و توانم باشد E
گر نوازی چه سعادت به از این خواهم یافت E
ور کشی زار چه دولت به از آنم باشد E
چون مرا عشق تو از هر چه جهان بازاستد E
چه غم از سرزنش هر که جهانم باشد E
تیغ قهر ار تو زنی قوت روحم گردد E
جام زهر ار تو دهی قوت روانم باشد E
در قیامت چو سر از خاک لحد بردارم E
گرد سودای تو بر دامن جانم باشد E
گر تو را خاطر ما نیست خیالت بفرست E
تا شبی محرم اسرار نهانم باشد E
هر کسی را ز لبت خشک تمنایی هست E
من خود این بخت ندارم که زبانم باشد E
جان برافشانم اگر سعدی خویشم خوانی E
سر این دارم اگر طالع آنم باشد E
سر جانان ندارد هر که او را خوف جان باشد E
به جان گر صحبت جانان برآید رایگان باشد E
مغیلان چیست تا حاجی عنان از کعبه برپیچد E
خسک در راه مشتاقان بساط پرنیان باشد E
ندارد با تو بازاری مگر شوریده اسراری E
که مهرش در میان جان و مهرش بر دهان باشد E
پری رویا چرا پنهان شوی از مردم چشمم E
پری را خاصیت آنست کز مردم نهان باشد E
نخواهم رفتن از دنیا مگر در پای دیوارت E
که تا در وقت جان دادن سرم بر آستان باشد E
گر از رای تو برگردم بخیل و ناجوانمردم E
روان از من تمنا کن که فرمانت روان باشد E
به دریای غمت غرقم گریزان از همه خلقم E
گریزد دشمن از دشمن که تیرش در کمان باشد E
خلایق در تو حیرانند و جای حیرتست الحق E
که مه را بر زمین بینند و مه بر آسمان باشد E
میانت را و مویت را اگر صد ره بپیمایی E
میانت کمتر از مویی و مویت تا میان باشد E
به شمشیر از تو نتوانم که روی دل بگردانم E
و گر میلم کشی در چشم میلم همچنان باشد E
چو فرهاد از جهان بیرون به تلخی می‌رود سعدی E
ولیکن شور شیرینش بماند تا جهان باشد E
نظر خدای بینان طلب هوا نباشد E
سفر نیازمندان قدم خطا نباشد E
همه وقت عارفان را نظرست و عامیان را E
نظری معاف دارند و دوم روا نباشد E
به نسیم صبح باید که نبات زنده باشی E
نه جماد مرده کان را خبر از صبا نباشد E
اگرت سعادتی هست که زنده دل بمیری E
به حیاتی اوفتادی که دگر فنا نباشد E
به کسی نگر که ظلمت بزداید از وجودت E
نه کسی نعوذبالله که در او صفا نباشد E
تو خود از کدام شهری که ز دوستان نپرسی E
مگر اندر آن ولایت که تویی وفا نباشد E
اگر اهل معرفت را چو نی استخوان بسنبی E
چو دفش به هیچ سختی خبر از قفا نباشد E
اگرم تو خون بریزی به قیامتت نگیرم E
که میان دوستان این همه ماجرا نباشد E
نه حریف مهربانست حریف سست پیمان E
که به روز تیرباران سپر بلا نباشد E
تو در آینه نگه کن که چه دلبری ولیکن E
تو که خویشتن ببینی نظرت به ما نباشد E
تو گمان مبر که سعدی ز جفا ملول گردد E
که گرش تو بی جنایت بکشی جفا نباشد E
دگری همین حکایت بکند که من ولیکن E
چو معاملت ندارد سخن آشنا نباشد E
با کاروان مصری چندین شکر نباشد E
در لعبتان چینی زین خوبتر نباشد E
این دلبری و شوخی از سرو و گل نیاید E
وین شاهدی و شنگی در ماه و خور نباشد E
گفتم به شیرمردی چشم از نظر بدوزم E
با تیر چشم خوبان تقوا سپر نباشد E
ما را نظر به خیرست از حسن ماه رویان E
هر کو به شر کند میل او خود بشر نباشد E
هر آدمی که بینی از سر عشق خالی E
در پایه جمادست او جانور نباشد E
الا گذر نباشد پیش تو اهل دل را E
ور نه به هیچ تدبیر از تو گذر نباشد E
هوشم نماند با کس اندیشه‌ام تویی بس E
جایی که حیرت آمد سمع و بصر نباشد E
بر عندلیب عاشق گر بشکنی قفس را E
از ذوق اندرونش پروای در نباشد E
تو مست خواب نوشین تا بامداد و بر من E
شب‌ها رود که گویی هرگز سحر نباشد E
دل می‌برد به دعوی فریاد شوق سعدی E
الا بهیمه‌ای را کز دل خبر نباشد E
تا آتشی نباشد در خرمنی نگیرد E
طامات مدعی را چندین اثر نباشد E
تا حال منت خبر نباشد E
در کار منت نظر نباشد E
تا قوت صبر بود کردیم E
دیگر چه کنیم اگر نباشد E
آیین وفا و مهربانی E
در شهر شما مگر نباشد E
گویند نظر چرا نبستی E
تا مشغله و خطر نباشد E
ای خواجه برو که جهد انسان E
با تیر قضا سپر نباشد E
این شور که در سر است ما را E
وقتی برود که سر نباشد E
بیچاره کجا رود گرفتار E
کز کوی تو ره به در نباشد E
چون روی تو دلفریب و دلبند E
در روی زمین دگر نباشد E
در پارس چنین نمک ندیدم E
در مصر چنین شکر نباشد E
گر حکم کنی به جان سعدی E
جان از تو عزیزتر نباشد E
چه کسی که هیچ کس را به تو بر نظر نباشد E
که نه در تو بازماند مگرش بصر نباشد E
نه طریق دوستانست و نه شرط مهربانی E
که ز دوستی بمیریم و تو را خبر نباشد E
مکن ار چه می‌توانی که ز خدمتم برانی E
نزنند سائلی را که دری دگر نباشد E
به رهت نشسته بودم که نظر کنی به حالم E
نکنی که چشم مستت ز خمار بر نباشد E
همه شب در این حدیثم که خنک تنی که دارد E
مژه‌ای به خواب و بختی که به خواب در نباشد E
چه خوشست مرغ وحشی که جفای کس نبیند E
من و مرغ خانگی را بکشند و پر نباشد E
نه من آن گناه دارم که بترسم از عقوبت E
نظری که سر نبازی ز سر نظر نباشد E
قمری که دوست داری همه روز دل بر آن نه E
که شبیت خون بریزد که در او قمر نباشد E
چه وجود نقش دیوار و چه آدمی که با او E
سخنی ز عشق گویند و در او اثر نباشد E
شب و روز رفت باید قدم روندگان را E
چو به مأمنی رسیدی دگرت سفر نباشد E
عجبست پیش بعضی که تر است شعر سعدی E
ورق درخت طوبیست چگونه تر نباشد E
آن به که نظر باشد و گفتار نباشد E
تا مدعی اندر پس دیوار نباشد E
آن بر سر گنج است که چون نقطه به کنجی E
بنشیند و سرگشته چو پرگار نباشد E
ای دوست برآور دری از خلق به رویم E
تا هیچ کسم واقف اسرار نباشد E
می خواهم و معشوق و زمینی و زمانی E
کاو باشد و من باشم و اغیار نباشد E
پندم مده ای دوست که دیوانه سرمست E
هرگز به سخن عاقل و هشیار نباشد E
با صاحب شمشیر مبادت سر و کاری E
الا به سر خویشتنت کار نباشد E
سهل است به خون من اگر دست برآری E
جان دادن در پای تو دشوار نباشد E
ماهت نتوان خواند بدین صورت و گفتار E
مه را لب و دندان شکربار نباشد E
وان سرو که گویند به بالای تو باشد E
هرگز به چنین قامت و رفتار نباشد E
ما توبه شکستیم که در مذهب عشاق E
صوفی نپسندند که خمار نباشد E
هر پای که در خانه فرو رفت به گنجی E
دیگر همه عمرش سر بازار نباشد E
عطار که در عین گلاب است عجب نیست E
گر وقت بهارش سر گلزار نباشد E
مردم همه دانند که در نامه سعدی E
مشکیست که در کلبه عطار نباشد E
جان در سر کار تو کند سعدی و غم نیست E
کان یار نباشد که وفادار نباشد E
جنگ از طرف دوست دل آزار نباشد E
یاری که تحمل نکند یار نباشد E
گر بانگ برآید که سری در قدمی رفت E
بسیار مگویید که بسیار نباشد E
آن بار که گردون نکشد یار سبکروح E
گر بر دل عشاق نهد بار نباشد E
تا رنج تحمل نکنی گنج نبینی E
تا شب نرود صبح پدیدار نباشد E
آهنگ دراز شب رنجوری مشتاق E
با آن نتوان گفت که بیدار نباشد E
از دیده من پرس که خواب شب مستی E
چون خاستن و خفتن بیمار نباشد E
گر دست به شمشیر بری عشق همان است E
کانجا که ارادت بود انکار نباشد E
از من مشنو دوستی گل مگر آن گاه E
کم پای برهنه خبر از خار نباشد E
مرغان قفس را المی باشد و شوقی E
کان مرغ نداند که گرفتار نباشد E
دل آینه صورت غیب است ولیکن E
شرط است که بر آینه زنگار نباشد E
سعدی حیوان را که سر از خواب گران شد E
در بند نسیم خوش اسحار نباشد E
آن را که بصارت نبود یوسف صدیق E
جایی بفروشد که خریدار نباشد E
تو را نادیدن ما غم نباشد E
که در خیلت به از ما کم نباشد E
من از دست تو در عالم نهم روی E
ولیکن چون تو در عالم نباشد E
عجب گر در چمن برپای خیزی E
که سرو راست پیشت خم نباشد E
مبادا در جهان دلتنگ رویی E
که رویت بیند و خرم نباشد E
من اول روز دانستم که این عهد E
که با من می‌کنی محکم نباشد E
که دانستم که هرگز سازگاری E
پری را با بنی آدم نباشد E
مکن یارا دلم مجروح مگذار E
که هیچم در جهان مرهم نباشد E
بیا تا جان شیرین در تو ریزم E
که بخل و دوستی با هم نباشد E
نخواهم بی تو یک دم زندگانی E
که طیب عیش بی همدم نباشد E
نظر گویند سعدی با که داری E
که غم با یار گفتن غم نباشد E
حدیث دوست با دشمن نگویم E
که هرگز مدعی محرم نباشد E
گر گویمت که سروی سرو این چنین نباشد E
ور گویمت که ماهی مه بر زمین نباشد E
گر در جهان بگردی و آفاق درنوردی E
صورت بدین شگرفی در کفر و دین نباشد E
لعلست یا لبانت قندست یا دهانت E
تا در برت نگیرم نیکم یقین نباشد E
صورت کنند زیبا بر پرنیان و دیبا E
لیکن بر ابروانش سحر مبین نباشد E
زنبور اگر میانش باشد بدین لطیفی E
حقا که در دهانش این انگبین نباشد E
گر هر که در جهان را شاید که خون بریزی E
با یار مهربانت باید که کین نباشد E
گر جان نازنینش در پای ریزی ای دل E
در کار نازنینان جان نازنین نباشد E
ور زان که دیگری را بر ما همی‌گزیند E
گو برگزین که ما را بر تو گزین نباشد E
عشقش حرام بادا بر یار سروبالا E
تردامنی که جانش در آستین نباشد E
سعدی به هیچ علت روی از تو برنپیچد E
الا گرش برانی علت جز این نباشد E
اگر سروی به بالای تو باشد E
نه چون بشن دلارای تو باشد E
و گر خورشید در مجلس نشیند E
نپندارم که همتای تو باشد E
و گر دوران ز سر گیرند هیهات E
که مولودی به سیمای تو باشد E
که دارد در همه لشکر کمانی E
که چون ابروی زیبای تو باشد E
مبادا ور بود غارت در اسلام E
همه شیراز یغمای تو باشد E
برای خود نشاید در تو پیوست E
همی‌سازیم تا رای تو باشد E
دو عالم را به یک بار از دل تنگ E
برون کردیم تا جای تو باشد E
یک امروزست ما را نقد ایام E
مرا کی صبر فردای تو باشد E
خوشست اندر سر دیوانه سودا E
به شرط آن که سودای تو باشد E
سر سعدی چو خواهد رفتن از دست E
همان بهتر که در پای تو باشد E
در پای تو افتادن شایسته دمی باشد E
ترک سر خود گفتن زیبا قدمی باشد E
بسیار زبونی‌ها بر خویش روا دارد E
درویش که بازارش با محتشمی باشد E
زین سان که وجود توست ای صورت روحانی E
شاید که وجود ما پیشت عدمی باشد E
گر جمله صنم‌ها را صورت به تو مانستی E
شاید که مسلمان را قبله صنمی باشد E
با آن که اسیران را کشتی و خطا کردی E
بر کشته گذر کردن نوع کرمی باشد E
رقص از سر ما بیرون امروز نخواهد شد E
کاین مطرب ما یک دم خاموش نمی‌باشد E
هر کو به همه عمرش سودای گلی بودست E
داند که چرا بلبل دیوانه همی‌باشد E
کس بر الم ریشت واقف نشود سعدی E
الا به کسی گویی کاو را المی باشد E
تو را خود یک زمان با ما سر صحرا نمی‌باشد E
چو شمست خاطر رفتن به جز تنها نمی‌باشد E
دو چشم از ناز در پیشت فراغ از حال درویشت E
مگر کز خوبی خویشت نگه در ما نمی‌باشد E
ملک یا چشمه نوری پری یا لعبت حوری E
که بر گلبن گل سوری چنین زیبا نمی‌باشد E
پری رویی و مه پیکر سمن بویی و سیمین بر E
عجب کز حسن رویت در جهان غوغا نمی‌باشد E
چو نتوان ساخت بی رویت بباید ساخت با خویت E
که ما را از سر کویت سر دروا نمی‌باشد E
مرو هر سوی و هر جاگه که مسکینان نیند آگه E
نمی‌بیند کست ناگه که او شیدا نمی‌باشد E
جهانی در پیت مفتون به جای آب گریان خون E
عجب می‌دارم از هامون که چون دریا نمی‌باشد E
همه شب می‌پزم سودا به بوی وعده فردا E
شب سودای سعدی را مگر فردا نمی‌باشد E
چرا بر خاک این منزل نگریم تا بگیرد گل E
ولیکن با تو آهن دل دمم گیرا نمی‌باشد E
مرا به عاقبت این شوخ سیمتن بکشد E
چو شمع سوخته روزی در انجمن بکشد E
به لطف اگر بخرامد هزار دل ببرد E
به قهر اگر بستیزد هزار تن بکشد E
اگر خود آب حیاتست در دهان و لبش E
مرا عجب نبود کان لب و دهن بکشد E
گر ایستاد حریفی اسیر عشق بماند E
و گر گریخت خیالش به تاختن بکشد E
مرا که قوت کاهی نه کی دهد زنهار E
بلای عشق که فرهاد کوهکن بکشد E
کسان عتاب کنندم که ترک عشق بگوی E
به نقد اگر نکشد عشقم این سخن بکشد E
به شرع عابد اوثان اگر بباید کشت E
مرا چه حاجت کشتن که خود وثن بکشد E
به دوستی گله کردم ز چشم شوخش گفت E
عجب نباشد اگر مست تیغ زن بکشد E
به یک نفس که برآمیخت یار با اغیار E
بسی نماند که غیرت وجود من بکشد E
به خنده گفت که من شمع جمعم ای سعدی E
مرا از آن چه که پروانه خویشتن بکشد E
تا کی ای دلبر دل من بار تنهایی کشد E
ترسم از تنهایی احوالم به رسوایی کشد E
کی شکیبایی توان کردن چو عقل از دست رفت E
عاقلی باید که پای اندر شکیبایی کشد E
سروبالای منا گر چون گل آیی در چمن E
خاک پایت نرگس اندر چشم بینایی کشد E
روی تاجیکانه‌ات بنمای تا داغ حبش E
آسمان بر چهره ترکان یغمایی کشد E
شهد ریزی چون دهانت دم به شیرینی زند E
فتنه انگیزی چو زلفت سر به رعنایی کشد E
دل نماند بعد از این با کس که گر خود آهنست E
ساحر چشمت به مغناطیس زیبایی کشد E
خود هنوزت پسته خندان عقیقین نقطه‌ایست E
باش تا گردش قضا پرگار مینایی کشد E
سعدیا دم درکش ار دیوانه خوانندت که عشق E
گر چه از صاحب دلی خیزد به شیدایی کشد E
خواب خوش من ای پسر دستخوش خیال شد E
نقد امید عمر من در طلب وصال شد E
گر نشد اشتیاق او غالب صبر و عقل من E
این به چه زیردست گشت آن به چه پایمال شد E
بر من اگر حرام شد وصل تو نیست بوالعجب E
بوالعجب آن که خون من بر تو چرا حلال شد E
پرتو آفتاب اگر بدر کند هلال را E
بدر وجود من چرا در نظرت هلال شد E
زیبد اگر طلب کند عزت ملک مصر دل E
آن که هزار یوسفش بنده جاه و مال شد E
طرفه مدار اگر ز دل نعره بیخودی زنم E
کآتش دل چو شعله زد صبر در او محال شد E
سعدی اگر نظر کند تا نه غلط گمان بری E
کاو نه به رسم دیگران بنده زلف و خال شد E
امروز در فراق تو دیگر به شام شد E
ای دیده پاس دار که خفتن حرام شد E
بیش احتمال سنگ جفا خوردنم نماند E
کز رقت اندرون ضعیفم چو جام شد E
افسوس خلق می‌شنوم در قفای خویش E
کاین پخته بین که در سر سودای خام شد E
تنها نه من به دانه خالت مقیدم E
این دانه هر که دید گرفتار دام شد E
گفتم یکی به گوشه چشمت نظر کنم E
چشمم در او بماند و زیادت مقام شد E
ای دل نگفتمت که عنان نظر بتاب E
اکنونت افکند که ز دستت لگام شد E
نامم به عاشقی شد و گویند توبه کن E
توبت کنون چه فایده دارد که نام شد E
از من به عشق روی تو می‌زاید این سخن E
طوطی شکر شکست که شیرین کلام شد E
ابنای روزگار غلامان به زر خرند E
سعدی تو را به طوع و ارادت غلام شد E
آن مدعی که دست ندادی به بند کس E
این بار در کمند تو افتاد و رام شد E
شرح غمت به وصف نخواهد شدن تمام E
جهدم به آخر آمد و دفتر تمام شد E
هر که شیرینی فروشد مشتری بر وی بجوشد E
یا مگس را پر ببندد یا عسل را سر بپوشد E
همچنان عاشق نباشد ور بود صادق نباشد E
هر که درمان می‌پذیرد یا نصیحت می‌نیوشد E
گر مطیع خدمتت را کفر فرمایی بگوید E
ور حریف مجلست را زهر فرمایی بنوشد E
شمع پیشت روشنایی نزد آتش می‌نماید E
گل به دستت خوبرویی پیش یوسف می‌فروشد E
سود بازرگان دریا بی‌خطر ممکن نگردد E
هر که مقصودش تو باشی تا نفس دارد بکوشد E
برگ چشمم می‌نخوشد در زمستان فراقت E
وین عجب کاندر زمستان برگ‌های تر بخوشد E
هر که معشوقی ندارد عمر ضایع می‌گذارد E
همچنان ناپخته باشد هر که بر آتش نجوشد E
تا غمی پنهان نباشد رقتی پیدا نگردد E
هم گلی دیدست سعدی تا چو بلبل می‌خروشد E
دوش بی روی تو آتش به سرم بر می‌شد E
و آبی از دیده می‌آمد که زمین تر می‌شد E
تا به افسوس به پایان نرود عمر عزیز E
همه شب ذکر تو می‌رفت و مکرر می‌شد E
چون شب آمد همه را دیده بیارامد و من E
گفتی اندر بن مویم سر نشتر می‌شد E
آن نه می بود که دور از نظرت می‌خوردم E
خون دل بود که از دیده به ساغر می‌شد E
از خیال تو به هر سو که نظر می‌کردم E
پیش چشمم در و دیوار مصور می‌شد E
چشم مجنون چو بخفتی همه لیلی دیدی E
مدعی بود اگرش خواب میسر می‌شد E
هوش می‌آمد و می‌رفت و نه دیدار تو را E
می‌بدیدم نه خیالم ز برابر می‌شد E
گاه چون عود بر آتش دل تنگم می‌سوخت E
گاه چون مجمره‌ام دود به سر بر می‌شد E
گویی آن صبح کجا رفت که شب‌های دگر E
نفسی می‌زد و آفاق منور می‌شد E
سعدیا عقد ثریا مگر امشب بگسیخت E
ور نه هر شب به گریبان افق بر می‌شد E
سرمست ز کاشانه به گلزار برآمد E
غلغل ز گل و لاله به یک بار برآمد E
مرغان چمن نعره زنان دیدم و گویان E
زین غنچه که از طرف چمنزار برآمد E
آب از گل رخساره او عکس پذیرفت E
و آتش به سر غنچه گلنار برآمد E
سجاده نشینی که مرید غم او شد E
آوازه اش از خانه خمار برآمد E
زاهد چو کرامات بت عارض او دید E
از چله میان بسته به زنار برآمد E
بر خاک چو من بی‌دل و دیوانه نشاندش E
اندر نظر هر که پری وار برآمد E
من مفلس از آن روز شدم کز حرم غیب E
دیبای جمال تو به بازار برآمد E
کام دلم آن بود که جان بر تو فشانم E
آن کام میسر شد و این کار برآمد E
سعدی چمن آن روز به تاراج خزان داد E
کز باغ دلش بوی گل یار برآمد E
ساعتی کز درم آن سرو روان بازآمد E
راست گویی به تن مرده روان بازآمد E
بخت پیروز که با ما به خصومت می‌بود E
بامداد از در من صلح کنان بازآمد E
پیر بودم ز جفای فلک و جور زمان E
باز پیرانه سرم عشق جوان بازآمد E
دوست بازآمد و دشمن به مصیبت بنشست E
باد نوروز علی رغم خزان بازآمد E
مژدگانی بده ای نفس که سختی بگذشت E
دل گرانی مکن ای جسم که جان بازآمد E
باور از بخت ندارم که به صلح از در من E
آن بت سنگ دل سخت کمان بازآمد E
تا تو بازآمدی ای مونس جان از در غیب E
هر که در سر هوسی داشت از آن بازآمد E
عشق روی تو حرامست مگر سعدی را E
که به سودای تو از هر که جهان بازآمد E
دوستان عیب مگیرید و ملامت مکنید E
کاین حدیثیست که از وی نتوان بازآمد E
روز برآمد بلند ای پسر هوشمند E
گرم ببود آفتاب خیمه به رویش ببند E
طفل گیا شیر خورد شاخ جوان گو ببال E
ابر بهاری گریست طرف چمن گو بخند E
تا به تماشای باغ میل چرا می‌کند E
هر که به خیلش درست قامت سرو بلند E
عقل روا می‌نداشت گفتن اسرار عشق E
قوت بازوی شوق بیخ صبوری بکند E
دل که بیابان گرفت چشم ندارد به راه E
سر که صراحی کشید گوش ندارد به پند E
کشته شمشیر عشق حال نگوید که چون E
تشنه دیدار دوست راه نپرسد که چند E
هر که پسند آمدش چون تو یکی در نظر E
بس که بخواهد شنید سرزنش ناپسند E
در نظر دشمنان نوش نباشد هنی E
وز قبل دوستان نیش نباشد گزند E
این که سرش در کمند جان به دهانش رسید E
می‌نکند التفات آن که به دستش کمند E
سعدی اگر عاقلی عشق طریق تو نیست E
با کف زورآزمای پنجه نشاید فکند E
آن را که غمی چون غم من نیست چه داند E
کز شوق توام دیده چه شب می‌گذراند E
وقت است اگر از پای درآیم که همه عمر E
باری نکشیدم که به هجران تو ماند E
سوز دل یعقوب ستمدیده ز من پرس E
کاندوه دل سوختگان سوخته داند E
دیوانه گرش پند دهی کار نبندد E
ور بند نهی سلسله در هم گسلاند E
ما بی تو به دل برنزدیم آب صبوری E
در آتش سوزنده صبوری که تواند E
هر گه که بسوزد جگرم دیده بگرید E
وین گریه نه آبیست که آتش بنشاند E
سلطان خیالت شبی آرام نگیرد E
تا بر سر صبر من مسکین ندواند E
شیرین ننماید به دهانش شکر وصل E
آن را که فلک زهر جدایی نچشاند E
گر بار دگر دامن کامی به کف آرم E
تا زنده‌ام از چنگ منش کس نرهاند E
ترسم که نمانم من از این رنج دریغا E
کاندر دل من حسرت روی تو بماند E
قاصد رود از پارس به کشتی به خراسان E
گر چشم من اندر عقبش سیل براند E
فریاد که گر جور فراق تو نویسم E
فریاد برآید ز دل هر که بخواند E
شرح غم هجران تو هم با تو توان گفت E
پیداست که قاصد چه به سمع تو رساند E
زنهار که خون می‌چکد از گفته سعدی E
هرک این همه نشتر بخورد خون بچکاند E
آن سرو که گویند به بالای تو ماند E
هرگز قدمی پیش تو رفتن نتواند E
دنبال تو بودن گنه از جانب ما نیست E
با غمزه بگو تا دل مردم نستاند E
زنهار که چون می‌گذری بر سر مجروح E
وز وی خبرت نیست که چون می‌گذراند E
بخت آن نکند با من سرگشته که یک روز E
همخانه من باشی و همسایه نداند E
هر کاو سر پیوند تو دارد به حقیقت E
دست از همه چیز و همه کس درگسلاند E
امروز چه دانی تو که در آتش و آبم E
چون خاک شوم باد به گوشت برساند E
آنان که ندانند پریشانی مشتاق E
گویند که نالیدن بلبل به چه ماند E
گل را همه کس دست گرفتند و نخوانند E
بلبل نتوانست که فریاد نخواند E
هر ساعتی این فتنه نوخاسته از جای E
برخیزد و خلقی متحیر بنشاند E
در حسرت آنم که سر و مال به یک بار E
در دامنش افشانم و دامن نفشاند E
سعدی تو در این بند بمیری و نداند E
فریاد بکن یا بکشد یا برهاند E
کسی که روی تو دیده‌ست حال من داند E
که هر که دل به تو پرداخت صبر نتواند E
مگر تو روی بپوشی و گر نه ممکن نیست E
که آدمی که تو بیند نظر بپوشاند E
هر آفریده که چشمش بر آن جمال افتاد E
دلش ببخشد و بر جانت آفرین خواند E
اگر به دست کند باغبان چنین سروی E
چه جای چشمه که بر چشم‌هات بنشاند E
چه روزها به شب آورد جان منتظرم E
به بوی آن که شبی با تو روز گرداند E
به چند حیله شبی در فراق روز کنم E
و گر نبینمت آن روز هم به شب ماند E
جفا و سلطنتت می‌رسد ولی مپسند E
که گر سوار براند پیاده درماند E
به دست رحمتم از خاک آستان بردار E
که گر بیفکنیم کس به هیچ نستاند E
چه حاجت است به شمشیر قتل عاشق را E
حدیث دوست بگویش که جان برافشاند E
پیام اهل دل است این خبر که سعدی داد E
نه هر که گوش کند معنی سخن داند E
دلم خیال تو را رهنمای می‌داند E
جز این طریق ندانم خدای می‌داند E
ز درد روبه عشقت چو شیر می‌نالم E
اگر چه همچو سگم هرزه لای می‌داند E
ز فرقت تو نمی‌دانم ایچ لذت عمر E
به چشم‌های کش دلربای می‌داند E
بسی بگشت و غمت در دلم مقام گرفت E
کجا رود که هم آن جای جای می‌داند E
به حال سعدی بیچاره قهقهه چه زنی E
که چاره در غم تو های های می‌داند E
مجلس ما دگر امروز به بستان ماند E
عیش خلوت به تماشای گلستان ماند E
می حلالست کسی را که بود خانه بهشت E
خاصه از دست حریفی که به رضوان ماند E
خط سبز و لب لعلت به چه ماننده کنی E
من بگویم به لب چشمه حیوان ماند E
تا سر زلف پریشان تو محبوب منست E
روزگارم به سر زلف پریشان ماند E
چه کند کشته عشقت که نگوید غم دل E
تو مپندار که خون ریزی و پنهان ماند E
هر که چون موم به خورشید رخت نرم نشد E
زینهار از دل سختش که به سندان ماند E
نادر افتد که یکی دل به وصالت ندهد E
یا کسی در بلد کفر مسلمان ماند E
تو که چون برق بخندی چه غمت دارد از آنک E
من چنان زار بگریم که به باران ماند E
طعنه بر حیرت سعدی نه به انصاف زدی E
کس چنین روی نبیند که نه حیران ماند E
هر که با صورت و بالای تواش انسی نیست E
حیوانیست که بالاش به انسان ماند E
حسن تو دایم بدین قرار نماند E
مست تو جاوید در خمار نماند E
ای گل خندان نوشکفته نگه دار E
خاطر بلبل که نوبهار نماند E
حسن دلاویز پنجه‌ایست نگارین E
تا به قیامت بر او نگار نماند E
عاقبت از ما غبار ماند زنهار E
تا ز تو بر خاطری غبار نماند E
پار گذشت آن چه دیدی از غم و شادی E
بگذرد امسال و همچو پار نماند E
هم بدهد دور روزگار مرادت E
ور ندهد دور روزگار نماند E
سعدی شوریده بی‌قرار چرایی E
در پی چیزی که برقرار نماند E
شیوه عشق اختیار اهل ادب نیست E
بل چو قضا آید اختیار نماند E
عیب جویانم حکایت پیش جانان گفته‌اند E
من خود این پیدا همی‌گویم که پنهان گفته‌اند E
پیش از این گویند کز عشقت پریشانست حال E
گر بگفتندی که مجموعم پریشان گفته‌اند E
پرده بر عیبم نپوشیدند و دامن بر گناه E
جرم درویشی چه باشد تا به سلطان گفته‌اند E
تا چه مرغم کم حکایت پیش عنقا کرده‌اند E
یا چه مورم کم سخن نزد سلیمان گفته‌اند E
دشمنی کردند با من لیکن از روی قیاس E
دوستی باشد که دردم پیش درمان گفته‌اند E
ذکر سودای زلیخا پیش یوسف کرده‌اند E
حال سرگردانی آدم به رضوان گفته‌اند E
داغ پنهانم نمی‌بینند و مهر سر به مهر E
آن چه بر اجزای ظاهر دیده‌اند آن گفته‌اند E
ور نگفتندی چه حاجت کآب چشم و رنگ روی E
ماجرای عشق از اول تا به پایان گفته‌اند E
پیش از این گویند سعدی دوست می‌دارد تو را E
پیش از آنت دوست می‌دارم که ایشان گفته‌اند E
عاشقان دارند کار و عارفان دانند حال E
این سخن در دل فرود آید که از جان گفته‌اند E
گلبنان پیرایه بر خود کرده‌اند E
بلبلان را در سماع آورده‌اند E
ساقیان لاابالی در طواف E
هوش میخواران مجلس برده‌اند E
جرعه‌ای خوردیم و کار از دست رفت E
تا چه بی هوشانه در می کرده‌اند E
ما به یک شربت چنین بیخود شدیم E
دیگران چندین قدح چون خورده‌اند E
آتش اندر پختگان افتاد و سوخت E
خام طبعان همچنان افسرده‌اند E
خیمه بیرون بر که فراشان باد E
فرش دیبا در چمن گسترده‌اند E
زندگانی چیست مردن پیش دوست E
کاین گروه زندگان دل مرده‌اند E
تا جهان بودست جماشان گل E
از سلحداران خار آزرده‌اند E
عاشقان را کشته می‌بینند خلق E
بشنو از سعدی که جان پرورده‌اند E
اینان مگر ز رحمت محض آفریده‌اند E
کآرام جان و انس دل و نور دیده‌اند E
لطف آیتی‌ست در حق اینان و کبر و ناز E
پیراهنی که بر قد ایشان بریده‌اند E
آید هنوزشان ز لب لعل بوی شیر E
شیرین لبان نه شیر که شکر مزیده‌اند E
پندارم آهوان تتارند مشک ریز E
لیکن به زیر سایهٔ طوبی چریده‌اند E
رضوان مگر سراچهٔ فردوس برگشاد E
کاین حوریان به ساحت دنیا خزیده‌اند E
آب حیات در لب اینان به ظن من E
کز لوله‌های چشمهٔ کوثر مکیده‌اند E
دست گدا به سیب زنخدان این گروه E
نادر رسد که میوهٔ اول رسیده‌اند E
گل برچنند روز به روز از درخت گل E
زین گلبنان هنوز مگر گل نچیده‌اند E
عذر است هندوی بت سنگین پرست را E
بیچارگان مگر بت سیمین ندیده‌اند E
این لطف بین که با گل آدم سرشته‌اند E
وین روح بین که در تن آدم دمیده‌اند E
آن نقطه‌های خال چه شاهد نشانده‌اند E
وین خط‌های سبز چه موزون کشیده‌اند E
بر استوای قامتشان گویی ابروان E
بالای سرو راست هلالی خمیده‌اند E
با قامت بلند صنوبرخرامشان E
سرو بلند و کاج به شوخی چمیده‌اند E
سحر است چشم و زلف و بناگوششان دریغ E
کاین مؤمنان به سحر چنین بگرویده‌اند E
ز ایشان توان به خون جگر یافتن مراد E
کز کودکی به خون جگر پروریده‌اند E
دامن کشان حسن دلاویز را چه غم E
کآشفتگان عشق گریبان دریده‌اند E
در باغ حسن خوشتر از اینان درخت نیست E
مرغان دل بدین هوس از بر پریده‌اند E
با چابکان دلبر و شوخان دلفریب E
بسیار درفتاده و اندک رهیده‌اند E
هرگز جماعتی که شنیدند سر عشق E
نشنیده‌ام که باز نصیحت شنیده‌اند E
زنهار اگر به دانه خالی نظر کنی E
ساکن که دام زلف بر آن گستریده‌اند E
گر شاهدان نه دنیی و دین می‌برند و عقل E
پس زاهدان برای چه خلوت گزیده‌اند E
نادر گرفت دامن سودای وصلشان E
دستی که عاقبت نه به دندان گزیده‌اند E
بر خاک ره نشستن سعدی عجب مدار E
مردان چه جای خاک که بر خون طپیده‌اند E
درخت غنچه برآورد و بلبلان مستند E
جهان جوان شد و یاران به عیش بنشستند E
حریف مجلس ما خود همیشه دل می‌برد E
علی الخصوص که پیرایه‌ای بر او بستند E
کسان که در رمضان چنگ می‌شکستندی E
نسیم گل بشنیدند و توبه بشکستند E
بساط سبزه لگدکوب شد به پای نشاط E
ز بس که عارف و عامی به رقص برجستند E
دو دوست قدر شناسند عهد صحبت را E
که مدتی ببریدند و بازپیوستند E
به در نمی‌رود از خانگه یکی هشیار E
که پیش شحنه بگوید که صوفیان مستند E
یکی درخت گل اندر فضای خلوت ماست E
که سروهای چمن پیش قامتش پستند E
اگر جهان همه دشمن شود به دولت دوست E
خبر ندارم از ایشان که در جهان هستند E
مثال راکب دریاست حال کشته عشق E
به ترک بار بگفتند و خویشتن رستند E
به سرو گفت کسی میوه‌ای نمی‌آری E
جواب داد که آزادگان تهی دستند E
به راه عقل برفتند سعدیا بسیار E
که ره به عالم دیوانگان ندانستند E
آخر ای سنگدل سیم زنخدان تا چند E
تو ز ما فارغ و ما از تو پریشان تا چند E
خار در پای گل از دور به حسرت دیدن E
تشنه بازآمدن از چشمه حیوان تا چند E
گوش در گفتن شیرین تو واله تا کی E
چشم در منظر مطبوع تو حیران تا چند E
بیم آنست دمادم که برآرم فریاد E
صبر پیدا و جگر خوردن پنهان تا چند E
تو سر ناز برآری ز گریبان هر روز E
ما ز جورت سر فکرت به گریبان تا چند E
رنگ دستت نه به حناست که خون دل ماست E
خوردن خون دل خلق به دستان تا چند E
سعدی از دست تو از پای درآید روزی E
طاقت بار ستم تا کی و هجران تا چند E
کاروان می‌رود و بار سفر می‌بندند E
تا دگربار که بیند که به ما پیوندند E
خیلتاشان جفاکار و محبان ملول E
خیمه را همچو دل از صحبت ما برکندند E
آن همه عشوه که در پیش نهادند و غرور E
عاقبت روز جدایی پس پشت افکندند E
طمع از دوست نه این بود و توقع نه چنین E
مکن ای دوست که از دوست جفا نپسندند E
ما همانیم که بودیم و محبت باقیست E
ترک صحبت نکند دل که به مهر آکندند E
عیب شیرین دهنان نیست که خون می‌ریزند E
جرم صاحب نظرانست که دل می‌بندند E
مرض عشق نه دردیست که می‌شاید گفت E
با طبیبان که در این باب نه دانشمندند E
ساربان رخت منه بر شتر و بار مبند E
که در این مرحله بیچاره اسیری چندند E
طبع خرسند نمی‌باشد و بس می‌نکند E
مهر آنان که به نادیدن ما خرسندند E
مجلس یاران بی ناله سعدی خوش نیست E
شمع می‌گرید و نظارگیان می‌خندند E
پیش رویت دگران صورت بر دیوارند E
نه چنین صورت و معنی که تو داری دارند E
تا گل روی تو دیدم همه گل‌ها خارند E
تا تو را یار گرفتم همه خلق اغیارند E
آن که گویند به عمری شب قدری باشد E
مگر آنست که با دوست به پایان آرند E
دامن دولت جاوید و گریبان امید E
حیف باشد که بگیرند و دگر بگذارند E
نه من از دست نگارین تو مجروحم و بس E
که به شمشیر غمت کشته چو من بسیارند E
عجب از چشم تو دارم که شبانش تا روز E
خواب می‌گیرد و شهری ز غمت بیدارند E
بوالعجب واقعه‌ای باشد و مشکل دردی E
که نه پوشیده توان داشت نه گفتن یارند E
یعلم الله که خیالی ز تنم بیش نماند E
بلکه آن نیز خیالیست که می‌پندارند E
سعدی اندازه ندارد که چه شیرین سخنی E
باغ طبعت همه مرغان شکرگفتارند E
تا به بستان ضمیرت گل معنی بشکفت E
بلبلان از تو فرومانده چو بوتیمارند E
شاید این طلعت میمون که به فالش دارند E
در دل اندیشه و در دیده خیالش دارند E
که در آفاق چنین روی دگر نتوان دید E
یا مگر آینه در پیش جمالش دارند E
عجب از دام غمش گر بجهد مرغ دلی E
این همه میل که با دانه خالش دارند E
نازنینی که سر اندر قدمش باید باخت E
نه حریفی که توقع به وصالش دارند E
غالب آنست که مرغی چو به دامی افتاد E
تا به جایی نرود بی پر و بالش دارند E
عشق لیلی نه به اندازه هر مجنونیست E
مگر آنان که سر ناز و دلالش دارند E
دوستی با تو حرامست که چشمان کشت E
خون عشاق بریزند و حلالش دارند E
خرما دور وصالی و خوشا درد دلی E
که به معشوق توان گفت و مجالش دارند E
حال سعدی تو ندانی که تو را دردی نیست E
دردمندان خبر از صورت حالش دارند E
تو آن نه‌ای که دل از صحبت تو برگیرند E
و گر ملول شوی صاحبی دگر گیرند E
و گر به خشم برانی طریق رفتن نیست E
کجا روند که یار از تو خوبتر گیرند E
به تیغ اگر بزنی بی‌دریغ و برگردی E
چو روی باز کنی دوستی ز سر گیرند E
هلاک نفس به نزدیک طالبان مراد E
اگر چه کار بزرگست مختصر گیرند E
روا بود همه خوبان آفرینش را E
که پیش صاحب ما دست بر کمر گیرند E
قمر مقابله با روی او نیارد کرد E
و گر کند همه کس عیب بر قمر گیرند E
به چند سال نشاید گرفت ملکی را E
که خسروان ملاحت به یک نظر گیرند E
خدنگ غمزه خوبان خطا نمی‌افتد E
اگر چه طایفه‌ای زهد را سپر گیرند E
کم از مطالعه‌ای بوستان سلطان را E
چو باغبان نگذارد کز او ثمر گیرند E
وصال کعبه میسر نمی‌شود سعدی E
مگر که راه بیابان پرخطر گیرند E
دو چشم مست تو کز خواب صبح برخیزند E
هزار فتنه به هر گوشه‌ای برانگیزند E
چگونه انس نگیرند با تو آدمیان E
که از لطافت خوی تو وحش نگریزند E
چنان که در رخ خوبان حلال نیست نظر E
حلال نیست که از تو نظر بپرهیزند E
غلام آن سر و پایم که از لطافت و حسن E
به سر سزاست که پیشش به پای برخیزند E
تو قدر خویش ندانی ز دردمندان پرس E
کز اشتیاق جمالت چه اشک می‌ریزند E
قرار عقل برفت و مجال صبر نماند E
که چشم و زلف تو از حد برون دلاویزند E
مرا مگوی نصیحت که پارسایی و عشق E
دو خصلتند که با یک دگر نیامیزند E
رضا به حکم قضا اختیار کن سعدی E
که شرط نیست که با زورمند بستیزند E
روندگان مقیم از بلا نپرهیزند E
گرفتگان ارادت به جور نگریزند E
امیدواران دست طلب ز دامن دوست E
اگر فروگسلانند در که آویزند E
مگر تو روی بپوشی و گر نه ممکن نیست E
که اهل معرفت از تو نظر بپرهیزند E
نشان من به سر کوی می‌فروشان ده E
من از کجا و کسانی که اهل پرهیزند E
بگیر جامه صوفی بیار جام شراب E
که نیک نامی و مستی به هم نیامیزند E
رضای دوست به دست آر و دیگران بگذار E
هزار فتنه چه غم باشد ار برانگیزند E
مرا که با تو که مقصودی آشتی افتاد E
رواست گر همه عالم به جنگ برخیزند E
به خونبهای منت کس مطالبت نکند E
حلال باشد خونی که دوستان ریزند E
طریق ما سر عجزست و آستان رضا E
که از تو صبر نباشد که با تو بستیزند E
آفتاب از کوه سر بر می‌زند E
ماهروی انگشت بر در می‌زند E
آن کمان ابرو که تیر غمزه‌اش E
هر زمانی صید دیگر می‌زند E
دست و ساعد می‌کشد درویش را E
تا نپنداری که خنجر می‌زند E
یاسمین بویی که سرو قامتش E
طعنه بر بالای عرعر می‌زند E
روی و چشمی دارم اندر مهر او E
کاین گهر می‌ریزد آن زر می‌زند E
عشق را پیشانیی باید چو میخ E
تا حبیبش سنگ بر سر می‌زند E
انگبین رویان نترسند از مگس E
نوش می‌گیرند و نشتر می‌زند E
در به روی دوست بستن شرط نیست E
ور ببندی سر به در بر می‌زند E
سعدیا دیگر قلم پولاد دار E
کاین سخن آتش به نی در می‌زند E
بلبلی بی‌دل نوایی می‌زند E
بادپیمایی هوایی می‌زند E
کس نمی‌بینم ز بیرون سرای E
و اندرونم مرحبایی می‌زند E
آتشی دارم که می‌سوزد وجود E
چون بر او باد صبایی می‌زند E
گر چه دریا را نمی‌بیند کنار E
غرقه حالی دست و پایی می‌زند E
فتنه‌ای بر بام باشد تا یکی E
سر به دیوار سرایی می‌زند E
آشنایان را جراحت مرهمست E
زان که شمشیر آشنایی می‌زند E
حیف باشد دست او در خون من E
پادشاهی با گدایی می‌زند E
بنده‌ام گر بی گناهی می‌کشد E
راضیم گر بی خطایی می‌زند E
شکر نعمت می‌کنم گر خلعتی E
می‌فرستد یا قفایی می‌زند E
ناپسندیده‌ست پیش اهل رای E
هر که بعد از عشق رایی می‌زند E
محتسب گو چنگ میخواران بسوز E
مطرب ما خوش به تایی می‌زند E
دود از آتش می‌رود خون از قتیل E
سعدی این دم هم ز جایی می‌زند E
توانگران که به جنب سرای درویشند E
مروت است که هر وقت از او بیندیشند E
تو ای توانگر حسن از غنای درویشان E
خبر نداری اگر خسته‌اند و گر ریشند E
تو را چه غم که یکی در غمت به جان آید E
که دوستان تو چندان که می‌کشی بیشند E
مرا به علت بیگانگی ز خویش مران E
که دوستان وفادار بهتر از خویشند E
غلام همت رندان و پاکبازانم E
که از محبت با دوست دشمن خویشند E
هرآینه لب شیرین جواب تلخ دهد E
چنان که صاحب نوشند ضارب نیشند E
تو عاشقان مسلم ندیده‌ای سعدی E
که تیغ بر سر و سر بنده وار در پیشند E
نه چون منند و تو مسکین حریص کوته دست E
که ترک هر دو جهان گفته‌اند و درویشند E
یار باید که هر چه یار کند E
بر مراد خود اختیار کند E
زینهار از کسی که در غم دوست E
پیش بیگانه زینهار کند E
بار یاران بکش که دامن گل E
آن برد کاحتمال خار کند E
خانه عشق در خراباتست E
نیکنامی در او چه کار کند E
شهربند هوای نفس مباش E
سگ شهر استخوان شکار کند E
هر شبی یار شاهدی بودن E
روز هشیاریت خمار کند E
قاضی شهر عاشقان باید E
که به یک شاهد اختصار کند E
سر سعدی سرای سلطانست E
نادر آن جا کسی گذار کند E
بخرام بالله تا صبا بیخ صنوبر برکند E
برقع برافکن تا بهشت از حور زیور برکند E
زان روی و خال دلستان برکش نقاب پرنیان E
تا پیش رویت آسمان آن خال اختر برکند E
خلقی چو من بر روی تو آشفته همچون موی تو E
پای آن نهد در کوی تو کاول دل از سر برکند E
زان عارض فرخنده خو نه رنگ دارد گل نه بو E
انگشت غیرت را بگو تا چشم عبهر برکند E
ما خار غم در پای جان در کویت ای گلرخ روان E
وان گه که را پروای آن کز پای نشتر برکند E
ماه است رویت یا ملک قند است لعلت یا نمک E
بنمای پیکر تا فلک مهر از دوپیکر برکند E
باری به ناز و دلبری گر سوی صحرا بگذری E
واله شود کبک دری طاووس شهپر برکند E
سعدی چو شد هندوی تو هل تا پرستد روی تو E
کاو خیمه زد پهلوی تو فردای محشر برکند E
کسی که روی تو بیند نگه به کس نکند E
ز عشق سیر نباشد ز عیش بس نکند E
در این روش که تویی پیش هر که بازآیی E
گرش به تیغ زنی روی بازپس نکند E
چنان به پای تو در مردن آرزومندم E
که زندگانی خویشم چنان هوس نکند E
به مدتی نفسی یاد دوستی نکنی E
که یاد تو نتواند که یک نفس نکند E
ندانمت که اجازت نوشت و فتوی داد E
که خون خلق بریزی مکن که کس نکند E
اگر نصیب نبخشی نظر دریغ مدار E
شکرفروش چنین ظلم بر مگس نکند E
بنال سعدی اگر عشق دوستان داری E
که هیچ بلبل از این ناله در قفس نکند E
چه کند بنده که بر جور تحمل نکند E
دل اگر تنگ شود مهر تبدل نکند E
دل و دین در سر کارت شد و بسیاری نیست E
سر و جان خواه که دیوانه تأمل نکند E
سحر گویند حرامست در این عهد ولیک E
چشمت آن کرد که هاروت به بابل نکند E
غرقه در بحر عمیق تو چنان بی‌خبرم E
که مبادا که چه دریام (؟) به ساحل نکند E
به گلستان نروم تا تو در آغوش منی E
بلبل ار روی تو بیند طلب گل نکند E
هر که با دوست چو سعدی نفسی خوش دریافت E
چیز و کس در نظرش باز تخیل نکند E
میل بین کان سروبالا می‌کند E
سرو بین کاهنگ صحرا می‌کند E
میل از این خوشتر نداند کرد سرو E
ناخوش آن میلست کز ما می‌کند E
حاجت صحرا نبود آیینه هست E
گر نگارستان تماشا می‌کند E
غافلست از صورت زیبای او E
آن که صورت‌های دیبا می‌کند E
من هم اول روز دانستم که عشق E
خون مباح و خانه یغما می‌کند E
صبر هم سودی ندارد کآب چشم E
راز پنهان آشکارا می‌کند E
گر مراد ما نباشد گو مباش E
چون مراد اوست هل تا می‌کند E
یار زیبا گر بریزد خون یار E
زشت نتوان گفت زیبا می‌کند E
سعدیا بعد از تحمل چاره نیست E
هر ستم کان دوست با ما می‌کند E
تا مگس را جان شیرین در تنست E
گرد آن گردد که حلوا می‌کند E
سرو بلند بین که چه رفتار می‌کند E
وآن ماه محتشم که چه گفتار می‌کند E
آن چشم مست بین که به شوخی و دلبری E
قصد هلاک مردم هشیار می‌کند E
دیوانه می‌کند دل صاحب تمیز را E
هر گه که التفات پری وار می‌کند E
ما روی کرده از همه عالم به روی او E
وآن سست عهد روی به دیوار می‌کند E
عاقل خبر ندارد از اندوه عاشقان E
خفته‌ست و عیب مردم بیدار می‌کند E
من طاقت شکیب ندارم ز روی خوب E
صوفی به عجز خویشتن اقرار می‌کند E
بیچاره از مطالعه روی نیکوان E
صد بار توبه کرد و دگربار می‌کند E
سعدی نگفتمت که خم زلف شاهدان E
دربند او مشو که گرفتار می‌کند E
زلف او بر رخ چو جولان می‌کند E
مشک را در شهر ارزان می‌کند E
جوهری عقل در بازار حسن E
قیمت لعلش به صد جان می‌کند E
آفتاب حسن او تا شعله زد E
ماه رخ در پرده پنهان می‌کند E
من همه قصد وصالش می‌کنم E
وان ستمگر عزم هجران می‌کند E
گر نمکدان پرشکر خواهی مترس E
تلخیی کان شکرستان می‌کند E
تیر مژگان و کمان ابروش E
عاشقان را عید قربان می‌کند E
از وفاها هر چه بتوان می‌کنم E
وز جفاها هر چه نتوان می‌کند E
یار با ما بی‌وفایی می‌کند E
بی‌گناه از من جدایی می‌کند E
شمع جانم را بکشت آن بی‌وفا E
جای دیگر روشنایی می‌کند E
می‌کند با خویش خود بیگانگی E
با غریبان آشنایی می‌کند E
جوفروش است آن نگار سنگدل E
با من او گندم نمایی می‌کند E
یار من اوباش و قلاش است و رند E
بر من او خود پارسایی می‌کند E
ای مسلمانان به فریادم رسید E
کان فلانی بی‌وفایی می‌کند E
کشتی عمرم شکسته‌ست از غمش E
از من مسکین جدایی می‌کند E
آنچه با من می‌کند اندر زمان E
آفت دور سمایی می‌کند E
سعدی شیرین سخن در راه عشق E
از لبش بوسی گدایی می‌کند E
هر که بی او زندگانی می‌کند E
گر نمی‌میرد گرانی می‌کند E
من بر آن بودم که ندهم دل به عشق E
سروبالا دلستانی می‌کند E
مهربانی می‌نمایم بر قدش E
سنگدل نامهربانی می‌کند E
برف پیری می‌نشیند بر سرم E
همچنان طبعم جوانی می‌کند E
ماجرای دل نمی‌گفتم به خلق E
آب چشمم ترجمانی می‌کند E
آهن افسرده می‌کوبد که جهد E
با قضای آسمانی می‌کند E
عقل را با عشق زور پنجه نیست E
احتمال از ناتوانی می‌کند E
چشم سعدی در امید روی یار E
چون دهانش درفشانی می‌کند E
هم بود شوری در این سر بی خلاف E
کاین همه شیرین زبانی می‌کند E
دلبرا پیش وجودت همه خوبان عدمند E
سروران بر در سودای تو خاک قدمند E
شهری اندر هوست سوخته در آتش عشق E
خلقی اندر طلبت غرقه دریای غمند E
خون صاحب نظران ریختی ای کعبه حسن E
قتل اینان که روا داشت که صید حرمند E
صنم اندر بلد کفر پرستند و صلیب E
زلف و روی تو در اسلام صلیب و صنمند E
گاه گاهی بگذر در صف دلسوختگان E
تا ثناییت بگویند و دعایی بدمند E
هر خم از جعد پریشان تو زندان دلیست E
تا نگویی که اسیران کمند تو کمند E
حرف‌های خط موزون تو پیرامن روی E
گویی از مشک سیه بر گل سوری رقمند E
در چمن سرو ستادست و صنوبر خاموش E
که اگر قامت زیبا ننمایی بچمند E
زین امیران ملاحت که تو بینی بر کس E
به شکایت نتوان رفت که خصم و حکمند E
بندگان را نه گزیرست ز حکمت نه گریز E
چه کنند ار بکشی ور بنوازی خدمند E
جور دشمن چه کند گر نکشد طالب دوست E
گنج و مار و گل و خار و غم و شادی به همند E
غم دل با تو نگویم که تو در راحت نفس E
نشناسی که جگرسوختگان در المند E
تو سبکبار قوی حال کجا دریابی E
که ضعیفان غمت بارکشان ستمند E
سعدیا عاشق صادق ز بلا نگریزد E
سست عهدان ارادت ز ملامت برمند E
با دوست باش گر همه آفاق دشمنند E
کاو مرهم است اگر دگران نیش می‌زنند E
ای صورتی که پیش تو خوبان روزگار E
همچون طلسم پای خجالت به دامنند E
یک بامداد اگر بخرامی به بوستان E
بینی که سرو را ز لب جوی برکنند E
تلخ است پیش طایفه‌ای جور خوبروی E
از معتقد شنو که شکر می‌پراکنند E
ای متقی گر اهل دلی دیده‌ها بدوز E
کاینان به دل ربودن مردم معینند E
یا پرده‌ای به چشم تأمل فروگذار E
یا دل بنه که پرده ز کارت برافکنند E
جانم دریغ نیست ولیکن دل ضعیف E
صندوق سر توست نخواهم که بشکنند E
حسن تو نادر است در این عهد و شعر من E
من چشم بر تو و همگان گوش بر منند E
گویی جمال دوست که بیند چنان که اوست E
الا به راه دیده سعدی نظر کنند E
شوخی مکن ای یار که صاحب نظرانند E
بیگانه و خویش از پس و پیشت نگرانند E
کس نیست که پنهان نظری با تو ندارد E
من نیز بر آنم که همه خلق بر آنند E
اهل نظرانند که چشمی به ارادت E
با روی تو دارند و دگر بی بصرانند E
هر کس غم دین دارد و هر کس غم دنیا E
بعد از غم رویت غم بیهوده خورانند E
ساقی بده آن کوزهٔ خمخانه به درویش E
کانها که بمردند گل کوزه گرانند E
چشمی که جمال تو ندیده‌ست چه دیده‌ست؟ E
افسوس بر اینان که به غفلت گذرانند E
تا رای کجا داری و پروای که داری؟ E
کز هر طرفت طایفه‌ای منتظرانند E
اینان که به دیدار تو در رقص می‌آیند E
چون می‌روی اندر طلبت جامه درانند E
سعدی به جفا ترک محبت نتوان گفت E
بر در بنشینم اگر از خانه برانند E
این جا شکری هست که چندین مگسانند E
یا بوالعجبی کاین همه صاحب هوسانند E
بس در طلبت سعی نمودیم و نگفتی E
کاین هیچ کسان در طلب ما چه کسانند E
ای قافله سالار چنین گرم چه رانی E
آهسته که در کوه و کمر بازپسانند E
صد مشعله افروخته گردد به چراغی E
این نور تو داری و دگر مقتبسانند E
من قلب و لسانم به وفاداری و صحبت E
و اینان همه قلبند که پیش تو لسانند E
آنان که شب آرام نگیرند ز فکرت E
چون صبح پدیدست که صادق نفسانند E
و آنان که به دیدار چنان میل ندارند E
سوگند توان خورد که بی عقل و خسانند E
دانی چه جفا می‌رود از دست رقیبت E
حیفست که طوطی و زغن هم قفسانند E
در طالع من نیست که نزدیک تو باشم E
می‌گویمت از دور دعا گر برسانند E
خوبرویان جفاپیشه وفا نیز کنند E
به کسان درد فرستند و دوا نیز کنند E
پادشاهان ملاحت چو به نخجیر روند E
صید را پای ببندند و رها نیز کنند E
نظری کن به من خسته که ارباب کرم E
به ضعیفان نظر از بهر خدا نیز کنند E
عاشقان را ز بر خویش مران تا بر تو E
سر و زر هر دو فشانند و دعا نیز کنند E
گر کند میل به خوبان دل من عیب مکن E
کاین گناهیست که در شهر شما نیز کنند E
بوسه‌ای زان دهن تنگ بده یا بفروش E
کاین متاعیست که بخشند و بها نیز کنند E
تو ختایی بچه‌ای از تو خطا نیست عجب E
کان که از اهل صوابند خطا نیز کنند E
گر رود نام من اندر دهنت باکی نیست E
پادشاهان به غلط یاد گدا نیز کنند E
سعدیا گر نکند یاد تو آن ماه مرنج E
ما که باشیم که اندیشه ما نیز کنند E
اگر تو برشکنی دوستان سلام کنند E
که جور قاعده باشد که بر غلام کنند E
هزار زخم پیاپی گر اتفاق افتد E
ز دست دوست نشاید که انتقام کنند E
به تیغ اگر بزنی بی‌دریغ و برگردی E
چو روی باز کنی بازت احترام کنند E
مرا کمند میفکن که خود گرفتارم E
لویشه بر سر اسبان بدلگام کنند E
چو مرغ خانه به سنگم بزن که بازآیم E
نه وحشیم که مرا پای بند دام کنند E
یکی به گوشه چشم التفات کن ما را E
که پادشاهان گه گه نظر به عام کنند E
که گفت در رخ زیبا حلال نیست نظر E
حلال نیست که بر دوستان حرام کنند E
ز من بپرس که فتوی دهم به مذهب عشق E
نظر به روی تو شاید که بر دوام کنند E
دهان غنچه بدرد نسیم باد صبا E
لبان لعل تو وقتی که ابتسام کنند E
غریب مشرق و مغرب به آشنایی تو E
غریب نیست که در شهر ما مقام کنند E
من از تو روی نپیچم که شرط عشق آن است E
که روی در غرض و پشت بر ملام کنند E
به جان مضایقه با دوستان مکن سعدی E
که دوستی نبود هر چه ناتمام کنند E
نشاید که خوبان به صحرا روند E
همه کس شناسند و هر جا روند E
حلالست رفتن به صحرا ولیک E
نه انصاف باشد که بی ما روند E
نباید دل از دست مردم ربود E
چو خواهند جایی که تنها روند E
که بپسندد از باغبانان گل E
که از بانگ بلبل به سودا روند E
برآرند فریاد عشق از ختا E
گر این شوخ چشمان به یغما روند E
همه سروها را بباید خمید E
که در پای آن سروبالا روند E
بسا هوشمندا که در کوی عشق E
چو من عاقل آیند و شیدا روند E
بسازیم بر آسمان سلمی E
اگر شاهدان بر ثریا روند E
نه سعدی در این گل فرورفت و بس E
که آنان که بر روی دریا روند E
به بوی آن که شبی در حرم بیاسایند E
هزار بادیه سهلست اگر بپیمایند E
طریق عشق جفا بردن است و جانبازی E
دگر چه چاره که با زورمند برنایند E
اگر به بام برآید ستاره پیشانی E
چو ماه عید به انگشت‌هاش بنمایند E
در گریز نبسته‌ست لیکن از نظرش E
کجا روند اسیران که بند بر پایند E
ز خون عزیزترم نیست مایه‌ای در تن E
فدای دست عزیزان اگر بیالایند E
مگر به خیل تو با دوستان نپیوندند E
مگر به شهر تو بر عاشقان نبخشایند E
فدای جان تو گر جان من طمع داری E
غلام حلقه به گوش آن کند که فرمایند E
هزار سرو خرامان به راستی نرسد E
به قامت تو و گر سر بر آسمان سایند E
حدیث حسن تو و داستان عشق مرا E
هزار لیلی و مجنون بر آن نیفزایند E
مثال سعدی عود است تا نسوزانی E
جماعت از نفسش دم به دم نیاسایند E
اخترانی که به شب در نظر ما آیند E
پیش خورشید محال است که پیدا آیند E
همچنین پیش وجودت همه خوبان عدمند E
گر چه در چشم خلایق همه زیبا آیند E
مردم از قاتل عمدا بگریزند به جان E
پاکبازان بر شمشیر تو عمدا آیند E
تا ملامت نکنی طایفه رندان را E
که جمال تو ببینند و به غوغا آیند E
یعلم الله که گر آیی به تماشا روزی E
مردمان از در و بامت به تماشا آیند E
دلق و سجاده ناموس به میخانه فرست E
تا مریدان تو در رقص و تمنا آیند E
از سر صوفی سالوس دوتایی برکش E
کاندر این ره ادب آن است که یکتا آیند E
می‌ندانم خطر دوزخ و سودای بهشت E
هر کجا خیمه زنی اهل دل آنجا آیند E
آه سعدی جگر گوشه نشینان خون کرد E
خرم آن روز که از خانه به صحرا آیند E
تو را سماع نباشد که سوز عشق نبود E
گمان مبر که برآید ز خام هرگز دود E
چو هر چه می‌رسد از دست اوست فرقی نیست E
میان شربت نوشین و تیغ زهرآلود E
نسیم باد صبا بوی یار من دارد E
چو باد خواهم از این پس به بوی او پیمود E
همی‌گذشت و نظر کردمش به گوشه چشم E
که یک نظر بربایم مرا ز من بربود E
به صبر خواستم احوال عشق پوشیدن E
دگر به گل نتوانستم آفتاب اندود E
سوار عقل که باشد که پشت ننماید E
در آن مقام که سلطان عشق روی نمود E
پیام ما که رساند به خدمتش که رضا E
رضای توست گرم خسته داری ار خشنود E
شبی نرفت که سعدی به داغ عشق نگفت E
دگر شب آمد و کی بی تو روز خواهد بود E
نفسی وقت بهارم هوس صحرا بود E
با رفیقی دو که دایم نتوان تنها بود E
خاک شیراز چو دیبای منقش دیدم E
وان همه صورت شاهد که بر آن دیبا بود E
پارس در سایه اقبال اتابک ایمن E
لیکن از ناله مرغان چمن غوغا بود E
شکرین پسته دهانی به تفرج بگذشت E
که چه گویم نتوان گفت که چون زیبا بود E
یعلم الله که شقایق نه بدان لطف و سمن E
نه بدان بوی و صنوبر نه بدان بالا بود E
فتنه سامریش در نظر شورانگیز E
نفس عیسویش در لب شکرخا بود E
من در اندیشه که بت یا مه نو یا ملکست E
یار بت پیکر مه روی ملک سیما بود E
دل سعدی و جهانی به دمی غارت کرد E
همچو نوروز که بر خوان ملک یغما بود E
از دست دوست هر چه ستانی شکر بود E
وز دست غیر دوست تبرزد تبر بود E
دشمن گر آستین گل افشاندت به روی E
از تیر چرخ و سنگ فلاخن بتر بود E
گر خاک پای دوست خداوند شوق را E
در دیدگان کشند جلای بصر بود E
شرط وفاست آن که چو شمشیر برکشد E
یار عزیز جان عزیزش سپر بود E
یا رب هلاک من مکن الا به دست دوست E
تا وقت جان سپردنم اندر نظر بود E
گر جان دهی و گر سر بیچارگی نهی E
در پای دوست هر چه کنی مختصر بود E
ما سر نهاده‌ایم تو دانی و تیغ و تاج E
تیغی که ماهروی زند تاج سر بود E
مشتاق را که سر برود در وفای یار E
آن روز روز دولت و روز ظفر بود E
ما ترک جان از اول این کار گفته‌ایم E
آن را که جان عزیز بود در خطر بود E
آن کز بلا بترسد و از قتل غم خورد E
او عاقلست و شیوه مجنون دگر بود E
با نیم پختگان نتوان گفت سوز عشق E
خام از عذاب سوختگان بی‌خبر بود E
جانا دل شکسته سعدی نگاه دار E
دانی که آه سوختگان را اثر بود E
مرا راحت از زندگی دوش بود E
که آن ماهرویم در آغوش بود E
چنان مست دیدار و حیران عشق E
که دنیا و دینم فراموش بود E
نگویم می لعل شیرین گوار E
که زهر از کف دست او نوش بود E
ندانستم از غایت لطف و حسن E
که سیم و سمن یا بر و دوش بود E
به دیدار و گفتار جان پرورش E
سراپای من دیده و گوش بود E
نمی‌دانم این شب که چون روز شد E
کسی باز داند که با هوش بود E
مؤذن غلط کرد بانگ نماز E
مگر همچو من مست و مدهوش بود E
بگفتیم و دشمن بدانست و دوست E
نماند آن تحمل که سرپوش بود E
به خوابش مگر دیده‌ای سعدیا E
زبان در کش امروز کآن دوش بود E
مبادا که گنجی ببیند فقیر E
که نتواند از حرص خاموش بود E
ناچار هر که صاحب روی نکو بود E
هر جا که بگذرد همه چشمی در او بود E
ای گل تو نیز شوخی بلبل معاف دار E
کان جا که رنگ و بوی بود گفت و گو بود E
نفس آرزو کند که تو لب بر لبش نهی E
بعد از هزار سال که خاکش سبو بود E
پاکیزه روی در همه شهری بود ولیک E
نه چون تو پاکدامن و پاکیزه خو بود E
ای گوی حسن برده ز خوبان روزگار E
مسکین کسی که در خم چوگان چو گو بود E
مویی چنین دریغ نباشد گره زدن E
بگذار تا کنار و برت مشک بو بود E
پندارم آن که با تو ندارد تعلقی E
نه آدمی که صورتی از سنگ و رو بود E
من باری از تو بر نتوانم گرفت چشم E
گم کرده دل هرآینه در جست و جو بود E
بر می‌نیاید از دل تنگم نفس تمام E
چون ناله کسی که به چاهی فرو بود E
سعدی سپاس دار و جفا بین و دم مزن E
کز دست نیکوان همه چیزی نکو بود E
من چه در پای تو ریزم که خورای تو بود E
سر نه چیزیست که شایسته پای تو بود E
خرم آن روی که در روی تو باشد همه عمر E
وین نباشد مگر آن وقت که رای تو بود E
ذره‌ای در همه اجزای من مسکین نیست E
که نه آن ذره معلق به هوای تو بود E
تا تو را جای شد ای سرو روان در دل من E
هیچ کس می‌نپسندم که به جای تو بود E
به وفای تو که گر خشت زنند از گل من E
همچنان در دل من مهر و وفای تو بود E
غایت آنست که ما در سر کار تو رویم E
مرگ ما باک نباشد چو بقای تو بود E
من پروانه صفت پیش تو ای شمع چگل E
گر بسوزم گنه من نه خطای تو بود E
عجبست آن که تو را دید و حدیث تو شنید E
که همه عمر نه مشتاق لقای تو بود E
خوش بود ناله دلسوختگان از سر درد E
خاصه دردی که به امید دوای تو بود E
ملک دنیا همه با همت سعدی هیچست E
پادشاهیش همین بس که گدای تو بود E
یا رب شب دوشین چه مبارک سحری بود E
کاو را به سر کشته هجران گذری بود E
آن دوست که ما را به ارادت نظری هست E
با او مگر او را به عنایت نظری بود E
من بعد حکایت نکنم تلخی هجران E
کان میوه که از صبر برآمد شکری بود E
رویی نتوان گفت که حسنش به چه ماند E
گویی که در آن نیم شب از روز دری بود E
گویم قمری بود کس از من نپسندد E
باغی که به هر شاخ درختش قمری بود E
آن دم که خبر بودم از او تا تو نگویی E
کز خویشتن و هر که جهانم خبری بود E
در عالم وصفش به جهانی برسیدم E
کاندر نظرم هر دو جهان مختصری بود E
من بودم و او نی قلم اندر سر من کش E
با او نتوان گفت وجود دگری بود E
با غمزه خوبان که چو شمشیر کشیده‌ست E
در صبر بدیدم که نه محکم سپری بود E
سعدی نتوانی که دگر دیده بدوزی E
کان دل بربودند که صبرش قدری بود E
عیبی نباشد از تو که بر ما جفا رود E
مجنون از آستانه لیلی کجا رود E
گر من فدای جان تو گردم دریغ نیست E
بسیار سر که در سر مهر و وفا رود E
ور من گدای کوی تو باشم غریب نیست E
قارون اگر به خیل تو آید گدا رود E
مجروح تیر عشق اگرش تیغ بر قفاست E
چون می‌رود ز پیش تو چشم از قفا رود E
حیف آیدم که پای همی بر زمین نهی E
کاین پای لایقست که بر چشم ما رود E
در هیچ موقفم سر گفت و شنید نیست E
الا در آن مقام که ذکر شما رود E
ای هوشیار اگر به سر مست بگذری E
عیبش مکن که بر سر مردم قضا رود E
ما چون نشانه پای به گل در بمانده‌ایم E
خصم آن حریف نیست که تیرش خطا رود E
ای آشنای کوی محبت صبور باش E
بیداد نیکوان همه بر آشنا رود E
سعدی به در نمی‌کنی از سر هوای دوست E
در پات لازمست که خار جفا رود E
گفتمش سیر ببینم مگر از دل برود E
وآن چنان پای گرفته‌ست که مشکل برود E
دلی از سنگ بباید به سر راه وداع E
تا تحمل کند آن روز که محمل برود E
چشم حسرت به سر اشک فرو می‌گیرم E
که اگر راه دهم قافله بر گل برود E
ره ندیدم چو برفت از نظرم صورت دوست E
همچو چشمی که چراغش ز مقابل برود E
موج از این بار چنان کشتی طاقت بشکست E
که عجب دارم اگر تخته به ساحل برود E
سهل بود آن که به شمشیر عتابم می‌کشت E
قتل صاحب نظر آن است که قاتل برود E
نه عجب گر برود قاعده صبر و شکیب E
پیش هر چشم که آن قد و شمایل برود E
کس ندانم که در این شهر گرفتار تو نیست E
مگر آن کس که به شهر آید و غافل برود E
گر همه عمر نداده‌ست کسی دل به خیال E
چون بیاید به سر راه تو بی‌دل برود E
روی بنمای که صبر از دل صوفی ببری E
پرده بردار که هوش از تن عاقل برود E
سعدی ار عشق نبازد چه کند ملک وجود E
حیف باشد که همه عمر به باطل برود E
قیمت وصل نداند مگر آزرده هجر E
مانده آسوده بخسبد چو به منزل برود E
هر که مجموع نباشد به تماشا نرود E
یار با یار سفرکرده به تنها نرود E
باد آسایش گیتی نزند بر دل ریش E
صبح صادق ندمد تا شب یلدا نرود E
بر دل آویختگان عرصه عالم تنگست E
کان که جایی به گل افتاد دگر جا نرود E
هرگز اندیشه یار از دل دیوانه عشق E
به تماشای گل و سبزه و صحرا نرود E
به سر خار مغیلان بروم با تو چنان E
به ارادت که یکی بر سر دیبا نرود E
با همه رفتن زیبای تذرو اندر باغ E
که به شوخی برود پیش تو زیبا نرود E
گر تو ای تخت سلیمان به سر ما زین دست E
رفت خواهی عجب ار مورچه در پا نرود E
باغبانان به شب از زحمت بلبل چونند E
که در ایام گل از باغچه غوغا نرود E
همه عالم سخنم رفت و به گوشت نرسید E
آری آنجا که تو باشی سخن ما نرود E
هر که ما را به نصیحت ز تو می‌پیچد روی E
گو به شمشیر که عاشق به مدارا نرود E
ماه رخسار بپوشی تو بت یغمایی E
تا دل خلقی از این شهر به یغما نرود E
گوهر قیمتی از کام نهنگان آرند E
هر که او را غم جانست به دریا نرود E
سعدیا بار کش و یار فراموش مکن E
مهر وامق به جفا کردن عذرا نرود E
هر که را باغچه‌ای هست به بستان نرود E
هر که مجموع نشستست پریشان نرود E
آن که در دامنش آویخته باشد خاری E
هرگزش گوشه خاطر به گلستان نرود E
سفر قبله درازست و مجاور با دوست E
روی در قبله معنی به بیابان نرود E
گر بیارند کلید همه درهای بهشت E
جان عاشق به تماشاگه رضوان نرود E
گر سرت مست کند بوی حقیقت روزی E
اندرونت به گل و لاله و ریحان نرود E
هر که دانست که منزلگه معشوق کجاست E
مدعی باشد اگر بر سر پیکان نرود E
صفت عاشق صادق به درستی آنست E
که گرش سر برود از سر پیمان نرود E
به نصیحتگر دل شیفته می‌باید گفت E
برو ای خواجه که این درد به درمان نرود E
به ملامت نبرند از دل ما صورت عشق E
نقش بر سنگ نبشتست به طوفان نرود E
عشق را عقل نمی‌خواست که بیند لیکن E
هیچ عیار نباشد که به زندان نرود E
سعدیا گر همه شب شرح غمش خواهی گفت E
شب به پایان رود و شرح به پایان نرود E
در من این عیب قدیمست و به در می‌نرود E
که مرا بی می و معشوق به سر می‌نرود E
صبرم از دوست مفرمای و تعنت بگذار E
کاین بلاییست که از طبع بشر می‌نرود E
مرغ مألوف که با خانه خدا انس گرفت E
گر به سنگش بزنی جای دگر می‌نرود E
عجب از دیده گریان منت می‌آید E
عجب آنست کز او خون جگر می‌نرود E
من از این بازنیایم که گرفتم در پیش E
اگرم می‌رود از پیش اگر می‌نرود E
خواستم تا نظری بنگرم و بازآیم E
گفت از این کوچه ما راه به در می‌نرود E
جور معشوق چنان نیست که الزام رقیب E
گویی ابریست که از پیش قمر می‌نرود E
تا تو منظور پدید آمدی ای فتنه پارس E
هیچ دل نیست که دنبال نظر می‌نرود E
زخم شمشیر غمت را به شکیبایی و عقل E
چند مرهم بنهادیم و اثر می‌نرود E
ترک دنیا و تماشا و تنعم گفتیم E
مهر مهریست که چون نقش حجر می‌نرود E
موضعی در همه آفاق ندانم امروز E
کز حدیث من و حسن تو خبر می‌نرود E
ای که گفتی مرو اندر پی خوبان سعدی E
چند گویی مگس از پیش شکر می‌نرود E
سروبالایی به صحرا می‌رود E
رفتنش بین تا چه زیبا می‌رود E
تا کدامین باغ از او خرمترست E
کاو به رامش کردن آنجا می‌رود E
می‌رود در راه و در اجزای خاک E
مرده می‌گوید مسیحا می‌رود E
این چنین بیخود نرفتی سنگدل E
گر بدانستی چه بر ما می‌رود E
اهل دل را گو نگه دارید چشم E
کان پری پیکر به یغما می‌رود E
هر که را در شهر دید از مرد و زن E
دل ربود اکنون به صحرا می‌رود E
آفتاب و سرو غیرت می‌برند E
کآفتابی سروبالا می‌رود E
باغ را چندان بساط افکنده‌اند E
کآدمی بر فرش دیبا می‌رود E
عقل را با عشق زور پنجه نیست E
کار مسکین از مدارا می‌رود E
سعدیا دل در سرش کردی و رفت E
بلکه جانش نیز در پا می‌رود E
ای ساربان آهسته رو کآرام جانم می‌رود E
وآن دل که با خود داشتم با دلستانم می‌رود E
من مانده‌ام مهجور از او بیچاره و رنجور از او E
گویی که نیشی دور از او در استخوانم می‌رود E
گفتم به نیرنگ و فسون پنهان کنم ریش درون E
پنهان نمی‌ماند که خون بر آستانم می‌رود E
محمل بدار ای ساروان تندی مکن با کاروان E
کز عشق آن سرو روان گویی روانم می‌رود E
او می‌رود دامن کشان من زهر تنهایی چشان E
دیگر مپرس از من نشان کز دل نشانم می‌رود E
برگشت یار سرکشم بگذاشت عیش ناخوشم E
چون مجمری پرآتشم کز سر دخانم می‌رود E
با آن همه بیداد او وین عهد بی‌بنیاد او E
در سینه دارم یاد او یا بر زبانم می‌رود E
بازآی و بر چشمم نشین ای دلستان نازنین E
کآشوب و فریاد از زمین بر آسمانم می‌رود E
شب تا سحر می‌نغنوم و اندرز کس می‌نشنوم E
وین ره نه قاصد می‌روم کز کف عنانم می‌رود E
گفتم بگریم تا ابل چون خر فروماند به گل E
وین نیز نتوانم که دل با کاروانم می‌رود E
صبر از وصال یار من برگشتن از دلدار من E
گر چه نباشد کار من هم کار از آنم می‌رود E
در رفتن جان از بدن گویند هر نوعی سخن E
من خود به چشم خویشتن دیدم که جانم می‌رود E
سعدی فغان از دست ما لایق نبود ای بی‌وفا E
طاقت نمی‌آرم جفا کار از فغانم می‌رود E
آنکه مرا آرزوست دیر میسر شود E
وینچه مرا در سرست عمر در این سر شود E
تا تو نیایی به فضل رفتن ما باطلست E
ور به مثل پای سعی در طلبت سر شود E
برق جمالی بجست خرمن خلقی بسوخت E
زان همه آتش نگفت دود دلی برشود E
ای نظر آفتاب هیچ زیان داردت E
گر در و دیوار ما از تو منور شود E
گر نگهی دوست وار بر طرف ما کنی E
حقه همان کیمیاست وین مس ما زر شود E
هوش خردمند را عشق به تاراج برد E
من نشنیدم که باز صید کبوتر شود E
گر تو چنین خوبروی بار دگر بگذری E
سنت پرهیزگار دین قلندر شود E
هر که به گل دربماند تا بنگیرند دست E
هر چه کند جهد بیش پای فروتر شود E
چون متصور شود در دل ما نقش دوست E
همچو بتش بشکنیم هر چه مصور شود E
پرتو خورشید عشق بر همه افتد ولیک E
سنگ به یک نوع نیست تا همه گوهر شود E
هر که به گوش قبول دفتر سعدی شنید E
دفتر وعظش به گوش همچو دف تر شود E
هر لحظه در برم دل از اندیشه خون شود E
تا منتهای کار من از عشق چون شود E
دل برقرار نیست که گویم نصیحتی E
از راه عقل و معرفتش رهنمون شود E
یار آن حریف نیست که از در درآیدم E
عشق آن حدیث نیست که از دل برون شود E
فرهادوارم از لب شیرین گزیر نیست E
ور کوه محنتم به مثل بیستون شود E
ساکن نمی‌شود نفسی آب چشم من E
سیماب طرفه نبود اگر بی سکون شود E
دم درکش از ملامتم ای دوست زینهار E
کاین درد عاشقی به ملامت فزون شود E
جز دیده هیچ دوست ندیدم که سعی کرد E
تا زعفران چهره من لاله گون شود E
دیوار دل به سنگ تعنت خراب گشت E
رخت سرای عقل به یغما کنون شود E
چون دور عارض تو برانداخت رسم عقل E
ترسم که عشق در سر سعدی جنون شود E
بخت این کند که رای تو با ما یکی شود E
تا بشنود حسود و بر او ناوکی شود E
خونم بریز و بر سر خاکم گذار کن E
کاین رنج و سختیم همه پیش اندکی شود E
آن را مسلم است تماشای نوبهار E
کز عشق بوستان گل و خارش یکی شود E
ای مفلس آنچه در سر توست از خیال گنج E
پایت ضرورت است که در مهلکی شود E
سعدی در این کمند به دیوانگی فتاد E
گر دیگرش خلاص بود زیرکی شود E
آن که نقشی دیگرش جایی مصور می‌شود E
نقش او در چشم ما هر روز خوشتر می‌شود E
عشق دانی چیست سلطانی که هر جا خیمه زد E
بی خلاف آن مملکت بر وی مقرر می‌شود E
دیگران را تلخ می‌آید شراب جور عشق E
ما ز دست دوست می‌گیریم و شکر می‌شود E
دل ز جان برگیر و در بر گیر یار مهربان E
گر بدین مقدارت آن دولت میسر می‌شود E
هرگزم در سر نبود اندیشه سودا ولیک E
پیل اگر دربند می‌افتد مسخر می‌شود E
عیش‌ها دارم در این آتش که بینی دم به دم E
کاندرونم گر چه می‌سوزد منور می‌شود E
تا نپنداری که با دیگر کسم خاطر خوشست E
ظاهرم با جمع و خاطر جای دیگر می‌شود E
غیرتم گوید نگویم با حریفان راز خویش E
باز می‌بینم که در آفاق دفتر می‌شود E
آب شوق از چشم سعدی می‌رود بر دست و خط E
لاجرم چون شعر می‌آید سخن تر می‌شود E
قول مطبوع از درون سوزناک آید که عود E
چون همی‌سوزد جهان از وی معطر می‌شود E
هفته‌ای می‌رود از عمر و به ده روز کشید E
کز گلستان صفا بوی وفایی ندمید E
آن که برگشت و جفا کرد به هیچم بفروخت E
به همه عالمش از من نتوانند خرید E
هر چه زان تلخ‌تر اندر همه عالم نبود E
گو بگو از لب شیرین که لطیف است و لذیذ E
گر من از خار بترسم نبرم دامن گل E
کام در کام نهنگ است بباید طلبید E
مرو ای دوست که ما بی تو نخواهیم نشست E
مبر ای یار که ما از تو نخواهیم برید E
از تو با مصلحت خویش نمی‌پردازم E
که محال است که در خود نگرد هر که تو دید E
آفرین کردن و دشنام شنیدن سهل است E
چه از آن به که بود با تو مرا گفت و شنید E
جهد بسیار بکردم که نگویم غم دل E
عاقبت جان به دهان آمد و طاقت برسید E
آخر ای مطرب از این پرده عشاق بگرد E
چند گویی که مرا پرده به چنگ تو درید E
تشنگانت به لب ای چشمه حیوان مردند E
چند چون ماهی بر خشک توانند طپید E
سخن سعدی بشنو که تو خود زیبایی E
خاصه آن وقت که در گوش کنی مروارید E
چه سروست آن که بالا می‌نماید E
عنان از دست دل‌ها می‌رباید E
که زاد این صورت منظور محبوب E
از این صورت ندانم تا چه زاید E
اگر صد نوبتش چون قرص خورشید E
ببینم آب در چشم من آید E
کس اندر عهد ما مانند وی نیست E
ولی ترسم به عهد ما نپاید E
فراغت زان طرف چندان که خواهی E
وزین جانب محبت می‌فزاید E
حدیث عشق جانان گفتنی نیست E
و گر گویی کسی همدرد باید E
درازای شب از ناخفتگان پرس E
که خواب آلوده را کوته نماید E
مرا پای گریز از دست او نیست E
اگر می‌بنددم ور می‌گشاید E
رها کن تا بیفتد ناتوانی E
که با سرپنجگان زور آزماید E
نشاید خون سعدی بی سبب ریخت E
ولیکن چون مراد اوست شاید E
نگفتم روزه بسیاری نپاید E
ریاضت بگذرد سختی سر آید E
پس از دشواری آسانیست ناچار E
ولیکن آدمی را صبر باید E
رخ از ما تا به کی پنهان کند عید E
هلال آنک به ابرو می‌نماید E
سرابستان در این موسم چه بندی E
درش بگشای تا دل برگشاید E
غلامان را بگو تا عود سوزند E
کنیزک را بگو تا مشک ساید E
که پندارم نگار سروبالا E
در این دم تهنیت گویان درآید E
سواران حلقه بربودند و آن شوخ E
هنوز از حلقه‌ها دل می‌رباید E
چو یار اندر حدیث آید به مجلس E
مغنی را بگو تا کم سراید E
که شعر اندر چنین مجلس نگنجد E
بلی گر گفته سعدیست شاید E
به حسن دلبر من هیچ در نمی‌باید E
جز این دقیقه که با دوستان نمی‌پاید E
حلاوتیست لب لعل آبدارش را E
که در حدیث نیاید چو در حدیث آید E
ز چشم غمزده خون می‌رود به حسرت آن E
که او به گوشه چشم التفات فرماید E
بیا که دم به دمت یاد می‌رود هر چند E
که یاد آب به جز تشنگی نیفزاید E
امیدوار تو جمعی که روی بنمایی E
اگر چه فتنه نشاید که روی بنماید E
نخست خونم اگر می‌روی به قتل بریز E
که گر نریزی از دیده‌ام بپالاید E
به انتظار تو آبی که می‌رود از چشم E
به آب چشم نماند که چشمه می‌زاید E
کنند هر کسی از حضرتت تمنایی E
خلاف همت من کز توام تو می‌باید E
شکر به دست ترش روی خادمم مفرست E
و گر به دست خودم زهر می‌دهی شاید E
تو همچو کعبه عزیز اوفتاده‌ای در اصل E
که هر که وصل تو خواهد جهان بپیماید E
من آن قیاس نکردم که زور بازوی عشق E
عنان عقل ز دست حکیم برباید E
نگفتمت که به ترکان نظر مکن سعدی E
چو ترک ترک نگفتی تحملت باید E
در سرای در این شهر اگر کسی خواهد E
که روی خوب نبیند به گل برانداید E
بخت بازآید از آن در که یکی چون تو درآید E
روی میمون تو دیدن در دولت بگشاید E
صبر بسیار بباید پدر پیر فلک را E
تا دگر مادر گیتی چو تو فرزند بزاید E
این لطافت که تو داری همه دل‌ها بفریبد E
وین بشاشت که تو داری همه غم‌ها بزداید E
رشکم از پیرهن آید که در آغوش تو خسبد E
زهرم از غالیه آید که بر اندام تو ساید E
نیشکر با همه شیرینی اگر لب بگشایی E
پیش نطق شکرینت چو نی انگشت بخاید E
گر مرا هیچ نباشد نه به دنیا نه به عقبی E
چون تو دارم همه دارم دگرم هیچ نباید E
دل به سختی بنهادم پس از آن دل به تو دادم E
هر که از دوست تحمل نکند عهد نپاید E
با همه خلق نمودم خم ابرو که تو داری E
ماه نو هر که ببیند به همه کس بنماید E
گر حلالست که خون همه عالم تو بریزی E
آن که روی از همه عالم به تو آورد نشاید E
چشم عاشق نتوان دوخت که معشوق نبیند E
پای بلبل نتوان بست که بر گل نسراید E
سعدیا دیدن زیبا نه حرامست ولیکن E
نظری گر بربایی دلت از کف برباید E
سروی چو تو می‌باید تا باغ بیاراید E
ور در همه باغستان سروی نبود شاید E
در عقل نمی‌گنجد در وهم نمی‌آید E
کز تخم بنی آدم فرزند پری زاید E
چندان دل مشتاقان بربود لب لعلت E
کاندر همه شهر اکنون دل نیست که برباید E
هر کس سر سودایی دارند و تمنایی E
من بنده فرمانم تا دوست چه فرماید E
گر سر برود قطعا در پای نگارینش E
سهلست ولی ترسم کاو دست نیالاید E
حقا که مرا دنیا بی دوست نمی‌باید E
با تفرقه خاطر دنیا به چه کار آید E
سرهاست در این سودا چون حلقه زنان بر در E
تا بخت بلند این در بر روی که بگشاید E
ترسم نکند لیلی هرگز به وفا میلی E
تا خون دل مجنون از دیده نپالاید E
بر خسته نبخشاید آن سرکش سنگین دل E
باشد که چو بازآید بر کشته ببخشاید E
ساقی بده و بستان داد طرب از دنیا E
کاین عمر نمی‌ماند و این عهد نمی‌پاید E
گویند چرا سعدی از عشق نپرهیزد E
من مستم از این معنی هشیار سری باید E
فراق را دلی از سنگ سختتر باید E
مرا دلیست که با شوق بر نمی‌آید E
هنوز با همه بدعهدیت دعاگویم E
بیا و گر همه دشنام می‌دهی شاید E
اگر چه هر چه جهانت به دل خریدارند E
منت به جان بخرم تا کسی نیفزاید E
بکش چنان که توانی که بنده را نرسد E
خلاف آن چه خداوندگار فرماید E
نه زنده را به تو میلست و مهربانی و بس E
که مرده را به نسیمت روان بیاساید E
مپرس کشته شمشیر عشق را چونی E
چنان که هر که ببیند بر او ببخشاید E
پدر که چون تو جگرگوشه از خدا می‌خواست E
خبر نداشت که دیگر چه فتنه می‌زاید E
توانگرا در رحمت به روی درویشان E
مبند و گر تو ببندی خدای بگشاید E
به خون سعدی اگر تشنه‌ای حلالت باد E
تو دیر زی که مرا عمر خود نمی‌پاید E
مرو به خواب که خوابت ز چشم برباید E
گرت مشاهده خویش در خیال آید E
مجال صبر همین بود و منتهای شکیب E
دگر مپای که عمر این همه نمی‌پاید E
چه ارمغانی از آن به که دوستان بینی E
تو خود بیا که دگر هیچ در نمی‌باید E
اگر چه صاحب حسنند در جهان بسیار E
چو آفتاب برآید ستاره ننماید E
ز نقش روی تو مشاطه دست بازکشید E
که شرم داشت که خورشید را بیاراید E
به لطف دلبر من در جهان نبینی دوست E
که دشمنی کند و دوستی بیفزاید E
نه زنده را به تو میلست و مهربانی و بس E
که مرده را به نسیمت روان بیاساید E
دریغ نیست مرا هر چه هست در طلبت E
دلی چه باشد و جانی چه در حساب آید E
چرا و چون نرسد دردمند عاشق را E
مگر مطاوعت دوست تا چه فرماید E
گر آه سینه سعدی رسد به حضرت دوست E
چه جای دوست که دشمن بر او ببخشاید E
امیدوار چنانم که کار بسته برآید E
وصال چون به سر آمد فراق هم به سر آید E
من از تو سیر نگردم و گر ترش کنی ابرو E
جواب تلخ ز شیرین مقابل شکر آید E
به رغم دشمنم ای دوست سایه‌ای به سر آور E
که موش کور نخواهد که آفتاب برآید E
گلم ز دست به دربرد روزگار مخالف E
امید هست که خارم ز پای هم به درآید E
گرم حیات بماند نماند این غم و حسرت E
و گر نمیرد بلبل درخت گل به بر آید E
ز بس که در نظر آمد خیال روی تو ما را E
چنان شدم که به جهدم خیال در نظر آید E
هزار قرعه به نامت زدیم و بازنگشتی E
ندانم آیت رحمت به طالع که برآید E
ضرورتست که روزی به کوه رفته ز دستت E
چنان بگرید سعدی که آب تا کمر آید E
مرا چو آرزوی روی آن نگار آید E
چو بلبلم هوس ناله‌های زار آید E
میان انجمن از لعل او چو آرم یاد E
مرا سرشک چو یاقوت در کنار آید E
ز رنگ لاله مرا روی دلبر آید یاد E
ز شکل سبزه مرا یاد خط یار آید E
گلی به دست من آید چو روی تو هیهات E
هزار سال دگر گر چنین بهار آید E
خسان خورند بر از باغ وصل او و مرا E
ز گلستان جمالش نصیب خار آید E
طمع مدار وصالی که بی فراق بود E
هرآینه پس هر مستیی خمار آید E
مرا زمانه ز یاران به منزلی انداخت E
که راضیم به نسیمی کز آن دیار آید E
فراق یار به یک بار بیخ صبر بکند E
بهار وصل ندانم که کی به بار آید E
دلا اگر چه که تلخست بیخ صبر ولی E
چو بر امید وصالست خوشگوار آید E
پس از تحمل سختی امید وصل مراست E
که صبح از شب و تریاک هم ز مار آید E
ز چرخ عربده جو بس خدنگ تیر جفا E
بجست و در دل مردان هوشیار آید E
چو عمر خوش نفسی گر گذر کنی بر من E
مرا همان نفس از عمر در شمار آید E
بجز غلامی دلدار خویش سعدی را E
ز کار و بار جهان گر شهیست عار آید E
سرمست اگر درآیی عالم به هم برآید E
خاک وجود ما را گرد از عدم برآید E
گر پرتوی ز رویت در کنج خاطر افتد E
خلوت نشین جان را آه از حرم برآید E
گلدسته امیدی بر جان عاشقان نه E
تا ره روان غم را خار از قدم برآید E
گفتی به کام روزی با تو دمی برآرم E
آن کام برنیامد ترسم که دم برآید E
عاشق بگشتم ار چه دانسته بودم اول E
کز تخم عشقبازی شاخ ندم برآید E
گویند دوستانم سودا و ناله تا کی E
سودا ز عشق خیزد ناله ز غم برآید E
دل رفت و صبر و دانش ما مانده‌ایم و جانی E
ور زان که غم غم توست آن نیز هم برآید E
هر دم ز سوز عشقت سعدی چنان بنالد E
کز شعر سوزناکش دود از قلم برآید E
به کوی لاله رخان هر که عشقباز آید E
امید نیست که دیگر به عقل بازآید E
کبوتری که دگر آشیان نخواهد دید E
قضا همی‌بردش تا به چنگ باز آید E
ندانم ابروی شوخت چگونه محرابیست E
که گر ببیند زندیق در نماز آید E
بزرگوار مقامی و نیکبخت کسی E
که هر دم از در او چون تویی فراز آید E
ترش نباشم اگر صد جواب تلخ دهی E
که از دهان تو شیرین و دلنواز آید E
بیا و گونه زردم ببین و نقش بخوان E
که گر حدیث کنم قصه‌ای دراز آید E
خروشم از تف سینه‌ست و ناله از سر درد E
نه چون دگر سخنان کز سر مجاز آید E
به جای خاک قدم بر دو چشم سعدی نه E
که هر که چون تو گرامی بود به ناز آید E
کاروانی شکر از مصر به شیراز آید E
اگر آن یار سفرکرده ما بازآید E
گو تو بازآی که گر خون منت در خورد است E
پیشت آیم چو کبوتر که به پرواز آید E
نام و ننگ و دل و دین گو برود این مقدار E
چیست تا در نظر عاشق جانباز آید E
من خود این سنگ به جان می‌طلبیدم همه عمر E
کاین قفس بشکند و مرغ به پرواز آید E
اگر این داغ جگرسوز که بر جان من است E
بر دل کوه نهی سنگ به آواز آید E
من همان روز که روی تو بدیدم گفتم E
هیچ شک نیست که از روی چنین ناز آید E
هر چه در صورت عقل آید و در وهم و قیاس E
آن که محبوب من است از همه ممتاز آید E
گر تو بازآیی و بر ناظر سعدی بروی E
هیچ غم نیست که منظور به اعزاز آید E
اگر آن عهدشکن با سر میثاق آید E
جان رفته‌ست که با قالب مشتاق آید E
همه شب‌های جهان روز کند طلعت او E
گر چو صبحیش نظر بر همه آفاق آید E
هر غمی را فرجی هست ولیکن ترسم E
پیش از آنم بکشد زهر که تریاق آید E
بندگی هیچ نکردیم و طمع می‌داریم E
که خداوندی از آن سیرت و اخلاق آید E
گر همه صورت خوبان جهان جمع کنند E
روی زیبای تو دیباچه اوراق آید E
دیگری گر همه احسان کند از من بخل است E
وز تو مطبوع بود گر همه احراق آید E
سرو از آن پای گرفته‌ست به یک جای مقیم E
که اگر با تو رود شرمش از آن ساق آید E
بی تو گر باد صبا می‌زندم بر دل ریش E
همچنان است که آتش که به حراق آید E
گر فراقت نکشد جان به وصالت بدهم E
تو گرو بردی اگر جفت و اگر طاق آید E
سعدیا هر که ندارد سر جان افشانی E
مرد آن نیست که در حلقه عشاق آید E
نه چندان آرزومندم که وصفش در بیان آید E
و گر صد نامه بنویسم حکایت بیش از آن آید E
مرا تو جان شیرینی به تلخی رفته از اعضا E
الا ای جان به تن بازآ و گر نه تن به جان آید E
ملامت‌ها که بر من رفت و سختی‌ها که پیش آمد E
گر از هر نوبتی فصلی بگویم داستان آید E
چه پروای سخن گفتن بود مشتاق خدمت را E
حدیث آن گه کند بلبل که گل با بوستان آید E
چه سود آب فرات آن گه که جان تشنه بیرون شد E
چو مجنون بر کنار افتاد لیلی با میان آید E
من ای گل دوست می‌دارم تو را کز بوی مشکینت E
چنان مستم که گویی بوی یار مهربان آید E
نسیم صبح را گفتم تو با او جانبی داری E
کز آن جانب که او باشد صبا عنبرفشان آید E
گناه توست اگر وقتی بنالد ناشکیبایی E
ندانستی که چون آتش دراندازی دخان آید E
خطا گفتم به نادانی که جوری می‌کند عذرا E
نمی‌باید که وامق را شکایت بر زبان آید E
قلم خاصیتی دارد که سر تا سینه بشکافی E
دگربارش بفرمایی به فرق سر دوان آید E
زمین باغ و بستان را به عشق باد نوروزی E
بباید ساخت با جوری که از باد خزان آید E
گرت خونابه گردد دل ز دست دوستان سعدی E
نه شرط دوستی باشد که از دل بر دهان آید E
که برگذشت که بوی عبیر می‌آید E
که می‌رود که چنین دلپذیر می‌آید E
نشان یوسف گم کرده می‌دهد یعقوب E
مگر ز مصر به کنعان بشیر می‌آید E
ز دست رفتم و بی دیدگان نمی‌دانند E
که زخم‌های نظر بر بصیر می‌آید E
همی‌خرامد و عقلم به طبع می‌گوید E
نظر بدوز که آن بی‌نظیر می‌آید E
جمال کعبه چنان می‌دواندم به نشاط E
که خارهای مغیلان حریر می‌آید E
نه آن چنان به تو مشغولم ای بهشتی رو E
که یاد خویشتنم در ضمیر می‌آید E
ز دیدنت نتوانم که دیده دربندم E
و گر مقابله بینم که تیر می‌آید E
هزار جامه معنی که من براندازم E
به قامتی که تو داری قصیر می‌آید E
به کشتن آمده بود آن که مدعی پنداشت E
که رحمتی مگرش بر اسیر می‌آید E
رسید ناله سعدی به هر که در آفاق E
هم آتشی زده‌ای تا نفیر می‌آید E
آن نه عشق است که از دل به دهان می‌آید E
وان نه عاشق که ز معشوق به جان می‌آید E
گو برو در پس زانوی سلامت بنشین E
آن که از دست ملامت به فغان می‌آید E
کشتی هر که در این ورطه خونخوار افتاد E
نشنیدیم که دیگر به کران می‌آید E
یا مسافر که در این بادیه سرگردان شد E
دیگر از وی خبر و نام و نشان می‌آید E
چشم رغبت که به دیدار کسی کردی باز E
باز بر هم منه ار تیر و سنان می‌آید E
عاشق آن است که بی خویشتن از ذوق سماع E
پیش شمشیر بلا رقص‌کنان می‌آید E
حاش لله که من از تیر بگردانم روی E
گر بدانم که از آن دست و کمان می‌آید E
کشته بینند و مقاتل نشناسند که کیست E
کاین خدنگ از نظر خلق نهان می‌آید E
اندرون با تو چنان انس گرفته‌ست مرا E
که ملالم ز همه خلق جهان می‌آید E
شرط عشق است که از دوست شکایت نکنند E
لیکن از شوق حکایت به زبان می‌آید E
سعدیا این همه فریاد تو بی دردی نیست E
آتشی هست که دود از سر آن می‌آید E
تو را سریست که با ما فرو نمی‌آید E
مرا دلی که صبوری از او نمی‌آید E
کدام دیده به روی تو باز شد همه عمر E
که آب دیده به رویش فرو نمی‌آید E
جز این قدر نتوان گفت بر جمال تو عیب E
که مهربانی از آن طبع و خو نمی‌آید E
چه جور کز خم چوگان زلف مشکینت E
بر اوفتاده مسکین چو گو نمی‌آید E
اگر هزار گزند آید از تو بر دل ریش E
بد از منست که گویم نکو نمی‌آید E
گر از حدیث تو کوته کنم زبان امید E
که هیچ حاصل از این گفت و گو نمی‌آید E
گمان برند که در عودسوز سینه من E
بمرد آتش معنی که بو نمی‌آید E
چه عاشقست که فریاد دردناکش نیست E
چه مجلسست کز او های و هو نمی‌آید E
به شیر بود مگر شور عشق سعدی را E
که پیر گشت و تغیر در او نمی‌آید E
آنک از جنت فردوس یکی می‌آید E
اختری می‌گذرد یا ملکی می‌آید E
هر شکرپاره که در می‌رسد از عالم غیب E
بر دل ریش عزیزان نمکی می‌آید E
تا مگر یافته گردد نفسی خدمت او E
نفسی می‌رود از عمر و یکی می‌آید E
سعدیا لشکر سلطان غمش ملک وجود E
هم بگیرد که دمادم یزکی می‌آید E
شیرین دهان آن بت عیار بنگرید E
در در میان لعل شکربار بنگرید E
بستان عارضش که تماشاگه دلست E
پرنرگس و بنفشه و گلنار بنگرید E
از ما به یک نظر بستاند هزار دل E
این آبروی و رونق بازار بنگرید E
سنبل نشانده بر گل سوری نگه کنید E
عنبرفشانده گرد سمن زار بنگرید E
امروز روی یار بسی خوبتر ز دیست E
امسال کار من بتر از پار بنگرید E
در عهد شاه عادل اگر فتنه نادرست E
این چشم مست و فتنه خون خوار بنگرید E
گفتار بشنویدش و دانم که خود ز کبر E
با کس سخن نگوید رفتار بنگرید E
آن دم که جعد زلف پریشان برافکند E
صد دل به زیر طره طرار بنگرید E
گنجیست درج در عقیقین آن پسر E
بالای گنج حلقه زده مار بنگرید E
چشمش به تیغ غمزه خون خوار خیره کش E
شهری گرفت قوت بیمار بنگرید E
آتشکدست باطن سعدی ز سوز عشق E
سوزی که در دلست در اشعار بنگرید E
دی گفت سعدیا من از آن توام به طنز E
این عشوه دروغ دگربار بنگرید E
آفتابست آن پری رخ یا ملایک یا بشر E
قامتست آن یا قیامت یا الف یا نیشکر E
هد صبری ما تولی رد عقلی ما ثنا E
صاد قلبی ما تمشی زاد وجدی ما عبر E
گلبنست آن یا تن نازک نهادش یا حریر E
آهنست آن یا دل نامهربانش یا حجر E
تهت و المطلوب عندی کیف حالی ان نا E
حرت و المامول نحوی ما احتیالی ان هجر E
باغ فردوسست گلبرگش نخوانم یا بهار E
جان شیرینست خورشیدش نگویم یا قمر E
قل لمن یبغی فرارا منه هل لی سلوه E
ام علی التقدیر انی ابتغی این المفر E
بر فراز سرو سیمینش چو بخرامد به ناز E
چشم شورانگیز بین تا نجم بینی بر شجر E
یکره المحبوب وصلی انتهی عما نهی E
یرسم المنظور قتلی ارتضی فیما امر E
کاش اندک مایه نرمی در خطابش دیدمی E
ور مرا عشقش به سختی کشت سهلست این قدر E
قیل لی فی الحب اخطار و تحصیل المنی E
دوله القی بمن القی بروحی فی الخطر E
گوشه گیر ای یار یا جان در میان آور که عشق E
تیربارانست یا تسلیم باید یا حذر E
فالتنائی غصه ما ذاق الامن صبا E
و التدانی فرصه ما نال الا من صبر E
دختران طبع را یعنی سخن با این جمال E
آبرویی نیست پیش آن آن زیبا پسر E
لحظک القتال یغوی فی هلاکی لا تدع E
عطفک المیاس یسعی فی بلائی لا تذر E
آخر ای سرو روان بر ما گذر کن یک زمان E
آخر ای آرام جان در ما نظر کن یک نظر E
یا رخیم الجسم لو لا انت شخصی ما انحنی E
یا کحیل الطرف لو لا انت دمعی ما انحدر E
دوستی را گفتم اینک عمر شد گفت ای عجب E
طرفه می‌دارم که بی دلدار چون بردی به سر E
بعض خلانی اتانی سائلا عن قصتی E
قلت لا تسئل صفار الوجه یغنی عن خبر E
گفت سعدی صبر کن یا سیم و زر ده یا گریز E
عشق را یا مال باید یا صبوری یا سفر E
آمد گه آن که بوی گلزار E
منسوخ کند گلاب عطار E
خواب از سر خفتگان به دربرد E
بیداری بلبلان اسحار E
ما کلبه زهد برگرفتیم E
سجاده که می‌برد به خمار E
یک رنگ شویم تا نباشد E
این خرقه سترپوش زنار E
برخیز که چشم‌های مستت E
خفتست و هزار فتنه بیدار E
وقتی صنمی دلی ربودی E
تو خلق ربوده‌ای به یک بار E
یا خاطر خویشتن به ما ده E
یا خاطر ما ز دست بگذار E
نه راه شدن نه روی بودن E
معشوقه ملول و ما گرفتار E
هم زخم تو به چو می‌خورم زخم E
هم بار تو به چو می‌کشم بار E
من پیش نهاده‌ام که در خون E
برگردم و برنگردم از یار E
گر دنیی و آخرت بیاری E
کاین هر دو بگیر و دوست بگذار E
ما یوسف خود نمی‌فروشیم E
تو سیم سیاه خود نگه دار E
خفتن عاشق یکیست بر سر دیبا و خار E
چون نتواند کشید دست در آغوش یار E
گر دگری را شکیب هست ز دیدار دوست E
من نتوانم گرفت بر سر آتش قرار E
آتش آه است و دود می‌رودش تا به سقف E
چشمه چشمست و موج می‌زندش بر کنار E
گر تو ز ما فارغی ما به تو مستظهریم E
ور تو ز ما بی نیاز ما به تو امیدوار E
ای که به یاران غار مشتغلی دوستکام E
غمزده‌ای بر درست چون سگ اصحاب غار E
این همه بار احتمال می‌کنم و می‌روم E
اشتر مست از نشاط گرم رود زیر بار E
ما سپر انداختیم گردن تسلیم پیش E
گر بکشی حاکمی ور بدهی زینهار E
تیغ جفا گر زنی ضرب تو آسایشست E
روی ترش گر کنی تلخ تو شیرین گوار E
سعدی اگر داغ عشق در تو مؤثر شود E
فخر بود بنده را داغ خداوندگار E
دولت جان پرورست صحبت آمیزگار E
خلوت بی مدعی سفره بی انتظار E
آخر عهد شبست اول صبح ای ندیم E
صبح دوم بایدت سر ز گریبان برآر E
دور نباشد که خلق روز تصور کنند E
گر بنمایی به شب طلعت خورشیدوار E
مشعله‌ای برفروز مشغله‌ای پیش گیر E
تا ببرم از سرم زحمت خواب و خمار E
خیز و غنیمت شمار جنبش باد ربیع E
ناله موزون مرغ بوی خوش لاله زار E
برگ درختان سبز پیش خداوند هوش E
هر ورقی دفتریست معرفت کردگار E
روز بهارست خیز تا به تماشا رویم E
تکیه بر ایام نیست تا دگر آید بهار E
وعده که گفتی شبی با تو به روز آورم E
شب بگذشت از حساب روز برفت از شمار E
دور جوانی گذشت موی سیه پیسه گشت E
برق یمانی بجست گرد بماند از سوار E
دفتر فکرت بشوی گفته سعدی بگوی E
دامن گوهر بیار بر سر مجلس ببار E
زنده کدام است بر هوشیار E
آن که بمیرد به سر کوی یار E
عاشق دیوانه سرمست را E
پند خردمند نیاید به کار E
سر که به کشتن بنهی پیش دوست E
به که به گشتن بنهی در دیار E
ای که دلم بردی و جان سوختی E
در سر سودای تو شد روزگار E
شربت زهر ار تو دهی نیست تلخ E
کوه احد گر تو نهی نیست بار E
بندی مهر تو نیابد خلاص E
غرقه عشق تو نبیند کنار E
درد نهانی دل تنگم بسوخت E
لاجرمم عشق ببود آشکار E
در دلم آرام تصور مکن E
وز مژه‌ام خواب توقع مدار E
گر گله از ماست شکایت بگوی E
ور گنه از توست غرامت بیار E
بر سر پا عذر نباشد قبول E
تا ننشینی ننشیند غبار E
دل چه محل دارد و دینار چیست E
مدعیم گر نکنم جان نثار E
سعدی اگر زخم خوری غم مخور E
فخر بود داغ خداوندگار E
شرط است جفا کشیدن از یار E
خمر است و خمار و گلبن و خار E
من معتقدم که هر چه گویی E
شیرین بود از لب شکربار E
پیش دگری نمی‌توان رفت E
از تو به تو آمدم به زنهار E
عیبت نکنم اگر بخندی E
بر من چو بگریم از غمت زار E
شک نیست که بوستان بخندد E
هر گه که بگرید ابر آذار E
تو می‌روی و خبر نداری E
واندر عقبت قلوب و ابصار E
گر پیش تو نوبتی بمیرم E
هیچم نبود گزند و تیمار E
جز حسرت آن که زنده گردم E
تا پیش بمیرمت دگربار E
گفتم که به گوشه‌ای چو سنگی E
بنشینم و روی دل به دیوار E
دانم که میسرم نگردد E
تو سنگ درآوری به گفتار E
سعدی نرود به سختی از پیش E
با قید کجا رود گرفتار E
ای صبر پای دار که پیمان شکست یار E
کارم ز دست رفت و نیامد به دست یار E
برخاست آهم از دل و در خون نشست چشم E
یا رب ز من چه خاست که بی من نشست یار E
در عشق یار نیست مرا صبر و سیم و زر E
لیک آب چشم و آتش دل هر دو هست یار E
چون قامتم کمان صفت از غم خمیده دید E
چون تیر ناگهان ز کنارم بجست یار E
سعدی به بندگیش کمر بسته‌ای ولیک E
منت منه که طرفی از این برنبست یار E
اکنون که بی‌وفایی یارت درست شد E
در دل شکن امید که پیمان شکست یار E
یار آن بود که صبر کند بر جفای یار E
ترک رضای خویش کند در رضای یار E
گر بر وجود عاشق صادق نهند تیغ E
بیند خطای خویش و نبیند خطای یار E
یار از برای نفس گرفتن طریق نیست E
ما نفس خویشتن بکشیم از برای یار E
یاران شنیده‌ام که بیابان گرفته‌اند E
بی‌طاقت از ملامت خلق و جفای یار E
من ره نمی‌برم مگر آن جا که کوی دوست E
من سر نمی‌نهم مگر آن جا که پای یار E
گفتی هوای باغ در ایام گل خوشست E
ما را به در نمی‌رود از سر هوای یار E
بستان بی مشاهده دیدن مجاهده‌ست E
ور صد درخت گل بنشانی به جای یار E
ای باد اگر به گلشن روحانیان روی E
یار قدیم را برسانی دعای یار E
ما را ز درد عشق تو با کس حدیث نیست E
هم پیش یار گفته شود ماجرای یار E
هر کس میان جمعی و سعدی و گوشه‌ای E
بیگانه باشد از همه خلق آشنای یار E
هر شب اندیشه دیگر کنم و رای دگر E
که من از دست تو فردا بروم جای دگر E
بامدادان که برون می‌نهم از منزل پای E
حسن عهدم نگذارد که نهم پای دگر E
هر کسی را سر چیزی و تمنای کسیست E
ما به غیر از تو نداریم تمنای دگر E
زان که هرگز به جمال تو در آیینه وهم E
متصور نشود صورت و بالای دگر E
وامقی بود که دیوانه عذرایی بود E
منم امروز و تویی وامق و عذرای دگر E
وقت آنست که صحرا گل و سنبل گیرد E
خلق بیرون شده هر قوم به صحرای دگر E
بامدادان به تماشای چمن بیرون آی E
تا فراغ از تو نماند به تماشای دگر E
هر صباحی غمی از دور زمان پیش آید E
گویم این نیز نهم بر سر غم‌های دگر E
بازگویم نه که دوران حیات این همه نیست E
سعدی امروز تحمل کن و فردای دگر E
به فلک می‌رسد از روی چو خورشید تو نور E
قل هو الله احد چشم بد از روی تو دور E
آدمی چون تو در آفاق نشان نتوان داد E
بلکه در جنت فردوس نباشد چو تو حور E
حور فردا که چنین روی بهشتی بیند E
گرش انصاف بود معترف آید به قصور E
شب ما روز نباشد مگر آن گاه که تو E
از شبستان به درآیی چو صباح از دیجور E
زندگان را نه عجب گر به تو میلی باشد E
مردگان بازنشینند به عشقت ز قبور E
آن بهایم نتوان گفت که جانی دارد E
که ندارد نظری با چو تو زیبامنظور E
سحر چشمان تو باطل نکند چشم آویز E
مست چندان که بکوشند نباشد مستور E
این حلاوت که تو داری نه عجب کز دستت E
عسلی دوزد و زنار ببندد زنبور E
آن چه در غیبتت ای دوست به من می‌گذرد E
نتوانم که حکایت کنم الا به حضور E
منم امروز و تو انگشت نمای زن و مرد E
من به شیرین سخنی تو به نکویی مشهور E
سختم آید که به هر دیده تو را می‌نگرند E
سعدیا غیرتت آمد نه عجب سعد غیور E
پروانه نمی‌شکیبد از دور E
ور قصد کند بسوزدش نور E
هر کس به تعلقی گرفتار E
صاحب نظران به عشق منظور E
آن روز که روز حشر باشد E
دیوان حساب و عرض منشور E
ما زنده به ذکر دوست باشیم E
دیگر حیوان به نفخه صور E
یا رب که تو در بهشت باشی E
تا کس نکند نگاه در حور E
ما مست شراب ناب عشقیم E
نه تشنه سلسبیل و کافور E
بیم است شرار آه مشتاق E
کآتش بزند حجاب مستور E
من دانم و دردمند بیدار E
آهنگ شب دراز دیجور E
آخر ز هلاک ما چه خیزد E
سیمرغ چه می‌کند به عصفور E
نزدیک نمی‌شوی به صورت E
وز دیده دل نمی‌شوی دور E
از پیش تو راه رفتنم نیست E
گردن به کمند به که مهجور E
سعدی چو مرادت انگبین است E
واجب بود احتمال زنبور E
آن کیست که می‌رود به نخجیر E
پای دل دوستان به زنجیر E
همشیره جادوان بابل E
همسایه لعبتان کشمیر E
این است بهشت اگر شنیدی E
کز دیدن آن جوان شود پیر E
از عشق کمان دست و بازوش E
افتاده خبر ندارد از تیر E
نقاش که صورتش ببیند E
از دست بیفکند تصاویر E
ای سخت جفای سست پیوند E
رفتی و چنین برفت تقدیر E
کوته نظران ملامت از عشق E
بی فایده می‌کنند و تحذیر E
با جان من از جسد برآید E
خونی که فروشده‌ست با شیر E
گر جان طلبد حبیب عشاق E
نه منع روا بود نه تأخیر E
آن را که مراد دوست باید E
گو ترک مراد خویشتن گیر E
سعدی چو اسیر عشق ماندی E
تدبیر تو چیست ترک تدبیر E
از همه باشد به حقیقت گزیر E
وز تو نباشد که نداری نظیر E
مشرب شیرین نبود بی زحام E
دعوت منعم نبود بی فقیر E
آن عرق است از بدنت یا گلاب E
آن نفس است از دهنت یا عبیر E
بذل تو کردم تن و هوش و روان E
وقف تو کردم دل و چشم و ضمیر E
دل چه بود جان که بدو زنده‌ام E
گو بده ای دوست که گویم بگیر E
راحت جان باشد از آن قبضه تیغ E
مرهم دل باشد از آن جعبه تیر E
درد نهانی به که گویم که نیست E
باخبر از درد من الا خبیر E
عیب کنندم که چه دیدی در او E
کور نداند که چه بیند بصیر E
چون نرود در پی صاحب کمند E
آهوی بیچاره به گردن اسیر E
هر که دل شیفته دارد چو من E
بس که بگوید سخن دلپذیر E
ناله سعدی به چه دانی خوش است E
بوی خوش آید چو بسوزد عبیر E
ای پسر دلربا وی قمر دلپذیر E
از همه باشد گریز وز تو نباشد گزیر E
تا تو مصور شدی در دل یکتای من E
جای تصور نماند دیگرم اندر ضمیر E
عیب کنندم که چند در پی خوبان روی E
چون نرود بنده‌وار هر که برندش اسیر E
بسته زنجیر زلف زود نیابد خلاص E
دیر برآید به جهد هر که فرو شد به قیر E
چون تو بتی بگذرد سروقد سیم ساق E
هر که در او ننگرد مرده بود یا ضریر E
گر نبرم ناز دوست کیست که مانند اوست E
کبر کند بی خلاف هر که بود بی‌نظیر E
قامت زیبای سرو کاین همه وصفش کنند E
هست به صورت بلند لیک به معنی قصیر E
هر که طلبکار توست روی نتابد ز تیغ E
وان که هوادار توست بازنگردد به تیر E
بوسه دهم بنده‌وار بر قدمت ور سرم E
در سر این می‌رود بی سر و پایی مگیر E
سعدی اگر خون و مال صرف شود در وصال E
آنت مقامی بزرگ اینت بهایی حقیر E
گر تو ز ما فارغی وز همه کس بی نیاز E
ما به تو مستظهریم وز همه عالم فقیر E
دل برگرفتی از برم ای دوست دست گیر E
کز دست می‌رود سرم ای دوست دست گیر E
شرط است دستگیری درمندگان و من E
هر روز ناتوان ترم ای دوست دست گیر E
پایاب نیست بحر غمت را و من غریق E
خواهم که سر برآورم ای دوست دست گیر E
سر می‌نهم که پای برآرم ز دام عشق E
وین کی شود میسرم ای دوست دست گیر E
دل جان همی‌سپارد و فریاد می‌کند E
کآخر به کار تو درم ای دوست دست گیر E
راضی شدم به یک نظر اکنون که وصل نیست E
آخر بدین محقرم ای دوست دست گیر E
از دامن تو دست ندارم که دست نیست E
بر دستگیر دیگرم ای دوست دست گیر E
سعدی نه بارها به تو برداشت دست عجز E
یک بارش از سر کرم ای دوست دست گیر E
فتنه‌ام بر زلف و بالای تو ای بدر منیر E
قامت است آن یا قیامت عنبر است آن یا عبیر E
گم شدم در راه سودا رهنمایا ره نمای E
شخصم از پای اندر آمد دستگیرا دست گیر E
گر ز پیش خود برانی چون سگ از مسجد مرا E
سر ز حکمت برندارم چون مرید از گفت پیر E
ناوک فریاد من هر ساعت از مجرای دل E
بگذرد از چرخ اطلس همچو سوزن از حریر E
چون کنم کز دل شکیبایم ز دلبر ناشکیب E
چون کنم کز جان گزیر است و ز جانان ناگزیر E
بی تو گر در جنتم ناخوش شراب سلسبیل E
با تو گر در دوزخم خرم هوای زمهریر E
گر بپرد مرغ وصلت در هوای بخت من E
وه که آن ساعت ز شادی چارپر گردم چو تیر E
تا روانم هست خواهم راند نامت بر زبان E
تا وجودم هست خواهم کند نقشت در ضمیر E
گر نبارد فضل باران عنایت بر سرم E
لابه بر گردون رسانم چون جهودان در فطیر E
بوالعجب شوریده‌ام سهوم به رحمت درگذار E
سهمگن درمانده‌ام جرمم به طاعت درپذیر E
آه دردآلود سعدی گر ز گردون بگذرد E
در تو کافردل نگیرد ای مسلمانان نفیر E
ما در این شهر غریبیم و در این ملک فقیر E
به کمند تو گرفتار و به دام تو اسیر E
در آفاق گشاده‌ست ولیکن بسته‌ست E
از سر زلف تو در پای دل ما زنجیر E
من نظر بازگرفتن نتوانم همه عمر E
از من ای خسرو خوبان تو نظر بازمگیر E
گر چه در خیل تو بسیار به از ما باشد E
ما تو را در همه عالم نشناسیم نظیر E
در دلم بود که جان بر تو فشانم روزی E
باز در خاطرم آمد که متاعیست حقیر E
این حدیث از سر دردیست که من می‌گویم E
تا بر آتش ننهی بوی نیاید ز عبیر E
گر بگویم که مرا حال پریشانی نیست E
رنگ رخسار خبر می‌دهد از سر ضمیر E
عشق پیرانه سر از من عجبت می‌آید E
چه جوانی تو که از دست ببردی دل پیر E
من از این هر دو کمانخانه ابروی تو چشم E
برنگیرم وگرم چشم بدوزند به تیر E
عجب از عقل کسانی که مرا پند دهند E
برو ای خواجه که عاشق نبود پندپذیر E
سعدیا پیکر مطبوع برای نظر است E
گر نبینی چه بود فایده چشم بصیر E
ای به خلق از جهانیان ممتاز E
چشم خلقی به روی خوب تو باز E
لازم است آن که دارد این همه لطف E
که تحمل کنندش این همه ناز E
ای به عشق درخت بالایت E
مرغ جان رمیده در پرواز E
آن نه صاحب نظر بود که کند E
از چنین روی در به روی فراز E
بخورم گر ز دست توست نبید E
نکنم گر خلاف توست نماز E
گر بگریم چو شمع معذورم E
کس نگوید در آتشم مگداز E
می‌نگفتم سخن در آتش عشق E
تا نگفت آب دیده غماز E
آب و آتش خلاف یک دگرند E
نشنیدیم عشق و صبر انباز E
هر که دیدار دوست می‌طلبد E
دوستی را حقیقت است و مجاز E
آرزومند کعبه را شرط است E
که تحمل کند نشیب و فراز E
سعدیا زنده عاشقی باشد E
که بمیرد بر آستان نیاز E
متقلب درون جامه ناز E
چه خبر دارد از شبان دراز E
عاقل انجام عشق می‌بیند E
تا هم اول نمی‌کند آغاز E
جهد کردم که دل به کس ندهم E
چه توان کرد با دو دیده باز E
زینهار از بلای تیر نظر E
که چو رفت از کمان نیاید باز E
مگر از شوخی تذروان بود E
که فرودوختند دیده باز E
محتسب در قفای رندانست E
غافل از صوفیان شاهدباز E
پارسایی که خمر عشق چشید E
خانه گو با معاشران پرداز E
هر که را با گل آشنایی بود E
گو برو با جفای خار بساز E
سپرت می‌بباید افکندن E
ای که دل می‌دهی به تیرانداز E
هر چه بینی ز دوستان کرمست E
گر اهانت کنند و گر اعزاز E
دست مجنون و دامن لیلی E
روی محمود و خاک پای ایاز E
هیچ بلبل نداند این دستان E
هیچ مطرب ندارد این آواز E
هر متاعی ز معدنی خیزد E
شکر از مصر و سعدی از شیراز E
بزرگ دولت آن کز درش تو آیی باز E
بیا بیا که به خیر آمدی کجایی باز E
رخی کز او متصور نمی‌شود آرام E
چرا نمودی و دیگر نمی‌نمایی باز E
در دو لختی چشمان شوخ دلبندت E
چه کرده‌ام که به رویم نمی‌گشایی باز E
اگر تو را سر ما هست یا غم ما نیست E
من از تو دست ندارم به بی‌وفایی باز E
شراب وصل تو در کام جان من ازلیست E
هنوز مستم از آن جام آشنایی باز E
دلی که بر سر کوی تو گم کنم هیهات E
که جز به روی تو بینم به روشنایی باز E
تو را هرآینه باید به شهر دیگر رفت E
که دل نماند در این شهر تا ربایی باز E
عوام خلق ملامت کنند صوفی را E
کز این هوا و طبیعت چرا نیایی باز E
اگر حلاوت مستی بدانی ای هشیار E
به عمر خود نبری نام پارسایی باز E
گرت چو سعدی از این در نواله‌ای بخشند E
برو که خو نکنی هرگز از گدایی باز E
برآمد باد صبح و بوی نوروز E
به کام دوستان و بخت پیروز E
مبارک بادت این سال و همه سال E
همایون بادت این روز و همه روز E
چو آتش در درخت افکند گلنار E
دگر منقل منه آتش میفروز E
چو نرگس چشم بخت از خواب برخاست E
حسد گو دشمنان را دیده بردوز E
بهاری خرم است ای گل کجایی E
که بینی بلبلان را ناله و سوز E
جهان بی ما بسی بوده‌ست و باشد E
برادر جز نکونامی میندوز E
نکویی کن که دولت بینی از بخت E
مبر فرمان بدگوی بدآموز E
منه دل بر سرای عمر سعدی E
که بر گنبد نخواهد ماند این گوز E
دریغا عیش اگر مرگش نبودی E
دریغ آهو اگر بگذاشتی یوز E
مبارکتر شب و خرمترین روز E
به استقبالم آمد بخت پیروز E
دهلزن گو دو نوبت زن بشارت E
که دوشم قدر بود امروز نوروز E
مهست این یا ملک یا آدمیزاد E
پری یا آفتاب عالم افروز E
ندانستی که ضدان در کمینند E
نکو کردی علی رغم بدآموز E
مرا با دوست ای دشمن وصالست E
تو را گر دل نخواهد دیده بردوز E
شبان دانم که از درد جدایی E
نیاسودم ز فریاد جهان سوز E
گر آن شب‌های باوحشت نمی‌بود E
نمی‌دانست سعدی قدر این روز E
پیوند روح می‌کند این باد مشک بیز E
هنگام نوبت سحرست ای ندیم خیز E
شاهد بخوان و شمع بیفروز و می بنه E
عنبر بسای و عود بسوزان و گل بریز E
ور دوست دست می‌دهدت هیچ گو مباش E
خوشتر بود عروس نکوروی بی جهاز E
امروز باید ار کرمی می‌کند سحاب E
فردا که تشنه مرده بود لای گو بخیز E
من در وفا و عهد چنان کند نیستم E
کز دامن تو دست بدارم به تیغ تیز E
گر تیغ می‌زنی سپر اینک وجود من E
عیار مدعی کند از دشمن احتراز E
فردا که سر ز خاک برآرم اگر تو را E
بینم فراغتم بود از روز رستخیز E
تا خود کجا رسد به قیامت نماز من E
من روی در تو و همه کس روی در حجاز E
سعدی به دام عشق تو در پای بند ماند E
قیدی نکرده‌ای که میسر شود گریز E
ساقی سیمتن چه خسبی خیز E
آب شادی بر آتش غم ریز E
بوسه‌ای بر کنار ساغر نه E
پس بگردان شراب شهدآمیز E
کابر آذار و باد نوروزی E
درفشان می‌کنند و عنبربیز E
جهد کردیم تا نیالاید E
به خرابات دامن پرهیز E
دست بالای عشق زور آورد E
معرفت را نماند جای ستیز E
گفتم ای عقل زورمند چرا E
برگرفتی ز عشق راه گریز E
گفت اگر گربه شیر نر گردد E
نکند با پلنگ دندان تیز E
شاهدان می‌کنند خانه زهد E
مطربان می‌زنند راه حجاز E
توبه را تلخ می‌کند در حلق E
یار شیرین زبان شورانگیز E
سعدیا هر دمت که دست دهد E
به سر زلف دوستان آویز E
دشمنان را به حال خود بگذار E
تا قیامت کنند و رستاخیز E
بوی بهار آمد بنال ای بلبل شیرین نفس E
ور پایبندی همچو من فریاد می‌خوان از قفس E
گیرند مردم دوستان نامهربان و مهربان E
هر روز خاطر با یکی ما خود یکی داریم و بس E
محمول پیش آهنگ را از من بگو ای ساربان E
تو خواب می‌کن بر شتر تا بانگ می‌دارد جرس E
شیرین بضاعت بر مگس چندان که تندی می‌کند E
او بادبیزن همچنان در دست و می‌آید مگس E
پند خردمندان چه سود اکنون که بندم سخت شد E
گر جستم این بار از قفس بیدار باشم زین سپس E
گر دوست می‌آید برم یا تیغ دشمن بر سرم E
من با کسی افتاده‌ام کز وی نپردازم به کس E
با هر که بنشینم دمی کز یاد او غافل شوم E
چون صبح بی خورشیدم از دل بر نمی‌آید نفس E
من مفلسم در کاروان گوهر که خواهی قصد کن E
نگذاشت مطرب دربرم چندان که بستاند عسس E
گر پند می‌خواهی بده ور بند می‌خواهی بنه E
دیوانه سر خواهد نهاد آن گه نهد از سر هوس E
فریاد سعدی در جهان افکندی ای آرام جان E
چندین به فریاد آوری باری به فریادش برس E
امشب مگر به وقت نمی‌خواند این خروس E
عشاق بس نکرده هنوز از کنار و بوس E
پستان یار در خم گیسوی تابدار E
چون گوی عاج در خم چوگان آبنوس E
یک شب که دوست فتنه خفتست زینهار E
بیدار باش تا نرود عمر بر فسوس E
تا نشنوی ز مسجد آدینه بانگ صبح E
یا از در سرای اتابک غریو کوس E
لب بر لبی چو چشم خروس ابلهی بود E
برداشتن بگفته بیهوده خروس E
هر که بی دوست می‌برد خوابش E
همچنان صبر هست و پایابش E
خواب از آن چشم چشم نتوان داشت E
که ز سر برگذشت سیلابش E
نه به خود می‌رود گرفته عشق E
دیگری می‌برد به قلابش E
چه کند پای بند مهر کسی E
که نبیند جفای اصحابش E
هر که حاجت به درگهی دارد E
لازمست احتمال بوابش E
ناگزیرست تلخ و شیرینش E
خار و خرما و زهر و جلابش E
سایرست این مثل که مستسقی E
نکند رود دجله سیرابش E
شب هجران دوست ظلمانیست E
ور برآید هزار مهتابش E
برود جان مستمند از تن E
نرود مهر مهر احبابش E
سعدیا گوسفند قربانی E
به که نالد ز دست قصابش E
یاری به دست کن که به امید راحتش E
واجب کند که صبر کنی بر جراحتش E
ما را که ره دهد به سراپرده وصال E
ای باد صبحدم خبری ده ز ساحتش E
باران چون ستاره‌ام از دیدگان بریخت E
رویی که صبح خیره شود در صباحتش E
هر گه که گویم این دل ریشم درست شد E
بر وی پراکند نمکی از ملاحتش E
هرچ آن قبیحتر بکند یار دوست روی E
داند که چشم دوست نبیند قباحتش E
بیچاره‌ای که صورت رویت خیال بست E
بی دیدنت خیال مبند استراحتش E
با چشم نیم خواب تو خشم آیدم همی E
از چشم‌های نرگس و چندان وقاحتش E
رفتار شاهد و لب خندان و روی خوب E
چون آدمی طمع نکند در سماحتش E
سعدی که داد وصف همه نیکوان به داد E
عاجز بماند در تو زبان فصاحتش E
آن که هلاک من همی‌خواهد و من سلامتش E
هر چه کند ز شاهدی کس نکند ملامتش E
میوه نمی‌دهد به کس باغ تفرج است و بس E
جز به نظر نمی‌رسد سیب درخت قامتش E
داروی دل نمی‌کنم کان که مریض عشق شد E
هیچ دوا نیاورد باز به استقامتش E
هر که فدا نمی‌کند دنیی و دین و مال و سر E
گو غم نیکوان مخور تا نخوری ندامتش E
جنگ نمی‌کنم اگر دست به تیغ می‌برد E
بلکه به خون مطالبت هم نکنم قیامتش E
کاش که در قیامتش بار دگر بدیدمی E
کانچه گناه او بود من بکشم غرامتش E
هر که هوا گرفت و رفت از پی آرزوی دل E
گوش مدار سعدیا بر خبر سلامتش E
خجل است سرو بستان بر قامت بلندش E
همه صید عقل گیرد خم زلف چون کمندش E
چو درخت قامتش دید صبا به هم برآمد E
ز چمن نرست سروی که ز بیخ برنکندش E
اگر آفتاب با او زند از گزاف لافی E
مه نو چه زهره دارد که بود سم سمندش E
نه چنان ز دست رفته‌ست وجود ناتوانم E
که معالجت توان کرد به پند یا به بندش E
گرم آن قرار بودی که ز دوست برکنم دل E
نشنیدمی ز دشمن سخنان ناپسندش E
تو که پادشاه حسنی نظری به بندگان کن E
حذر از دعای درویش و کف نیازمندش E
شکرین حدیث سعدی بر او چه قدر دارد E
که چنو هزار طوطی مگس است پیش قندش E
هر که نازک بود تن یارش E
گو دل نازنین نگه دارش E
عاشق گل دروغ می‌گوید E
که تحمل نمی‌کند خارش E
نیکخواها در آتشم بگذار E
وین نصیحت مکن که بگذارش E
کاش با دل هزار جان بودی E
تا فدا کردمی به دیدارش E
عاشق صادق از ملامت دوست E
گر برنجد به دوست مشمارش E
کس به آرام جان ما نرسد E
که نه اول به جان رسد کارش E
خانه یار سنگدل این است E
هر که سر می‌زند به دیوارش E
خون ما خود محل آن دارد E
که بود پیش دوست مقدارش E
سعدیا گر به جان خطاب کند E
ترک جان گوی و دل به دست آرش E
هر که نامهربان بود یارش E
واجب است احتمال آزارش E
طاقت رفتنم نمی‌ماند E
چون نظر می‌کنم به رفتارش E
وز سخن گفتنش چنان مستم E
که ندانم جواب گفتارش E
کشته تیر عشق زنده کند E
گر به سر بگذرد دگربارش E
هر چه زان تلخ‌تر بخواهد گفت E
گو بگو از لب شکربارش E
عشق پوشیده بود و صبر نماند E
پرده برداشتم ز اسرارش E
وه که گر من به خدمتش برسم E
خود چه خدمت کنم به مقدارش E
بیم دیوانگیست مردم را E
ز آمدن رفتن پری وارش E
کاش بیرون نیامدی سلطان E
تا ندیدی گدای بازارش E
سعدیا روی دوست نادیدن E
به که دیدن میان اغیارش E
کس ندیده‌ست به شیرینی و لطف و نازش E
کس نبیند که نخواهد که ببیند بازش E
مطرب ما را دردیست که خوش می‌نالد E
مرغ عاشق طرب انگیز بود آوازش E
بارها در دلم آمد که بپوشم غم عشق E
آبگینه نتواند که بپوشد رازش E
مرغ پرنده اگر در قفسی پیر شود E
همچنان طبع فرامش نکند پروازش E
تا چه کردیم دگرباره که شیرین لب دوست E
به سخن باز نمی‌باشد و چشم از نازش E
من دعا گویم اگر تو همه دشنام دهی E
بنده خدمت بکند ور نکنند اعزازش E
غرق دریای غمت را رمقی بیش نماند E
آخر اکنون که بکشتی به کنار اندازش E
خون سعدی کم از آن است که دست آلایی E
ملخ آن قدر ندارد که بگیرد بازش E
دست به جان نمی‌رسد تا به تو برفشانمش E
بر که توان نهاد دل تا ز تو واستانمش E
قوت شرح عشق تو نیست زبان خامه را E
گرد در امید تو چند به سر دوانمش E
ایمنی از خروش من گر به جهان دراوفتد E
فارغی از فغان من گر به فلک رسانمش E
آه دریغ و آب چشم ار چه موافق منند E
آتش عشق آن چنان نیست که وانشانمش E
هر که بپرسد ای فلان حال دلت چگونه شد E
خون شد و دم به دم همی از مژه می‌چکانمش E
عمر من است زلف تو بو که دراز بینمش E
جان من است لعل تو بو که به لب رسانمش E
لذت وقت‌های خوش قدر نداشت پیش من E
گر پس از این دمی چنان یابم قدر دانمش E
نیست زمام کام دل در کف اختیار من E
گر نه اجل فرارسد زین همه وارهانمش E
عشق تو گفته بود هان سعدی و آرزوی من E
بس نکند ز عاشقی تا ز جهان جهانمش E
پنجه قصد دشمنان می‌نرسد به خون من E
وین که به لطف می‌کشد منع نمی‌توانمش E
چون برآمد ماه روی از مطلع پیراهنش E
چشم بد را گفتم الحمدی بدم پیرامنش E
تا چه خواهد کرد با من دور گیتی زین دو کار E
دست او در گردنم یا خون من در گردنش E
هر که معلومش نمی‌گردد که زاهد را که کشت E
گو سرانگشتان شاهد بین و رنگ ناخنش E
گر چمن گوید مرا همرنگ رویش لاله‌ایست E
از قفا باید برون کردن زبان سوسنش E
ماه و پروینش نیارم گفت و سرو و آفتاب E
لطف جان در جسم دارد جسم در پیراهنش E
آستین از چنگ مسکینان گرفتم درکشد E
چون تواند رفت و چندین دست دل در دامنش E
من سبیل دشمنان کردم نصیب عرض خویش E
دشمن آن کس در جهان دارم که دارد دشمنش E
گر تنم مویی شود از دست جور روزگار E
بر من آسان‌تر بود کآسیب مویی بر تنش E
تا چه روی است آن که حیران مانده‌ام در وصف او E
صبحی از مشرق همی‌تابد یکی از روزنش E
بعد از این ای یار اگر تفصیل هشیاران کنند E
گر در آنجا نام من بینی قلم بر سر زنش E
لایق سعدی نبود این خرقه تقوا و زهد E
ساقیا جامی بده وین جامه از سر برکنش E
رها نمی‌کند ایام در کنار منش E
که داد خود بستانم به بوسه از دهنش E
همان کمند بگیرم که صید خاطر خلق E
بدان همی‌کند و درکشم به خویشتنش E
ولیک دست نیارم زدن در آن سر زلف E
که مبلغی دل خلق است زیر هر شکنش E
غلام قامت آن لعبتم که بر قد او E
بریده‌اند لطافت چو جامه بر بدنش E
ز رنگ و بوی تو ای سروقد سیم اندام E
برفت رونق نسرین باغ و نسترنش E
یکی به حکم نظر پای در گلستان نه E
که پایمال کنی ارغوان و یاسمنش E
خوشا تفرج نوروز خاصه در شیراز E
که برکند دل مرد مسافر از وطنش E
عزیز مصر چمن شد جمال یوسف گل E
صبا به شهر درآورد بوی پیرهنش E
شگفت نیست گر از غیرت تو بر گلزار E
بگرید ابر و بخندد شکوفه بر چمنش E
در این روش که تویی گر به مرده برگذری E
عجب نباشد اگر نعره آید از کفنش E
نماند فتنه در ایام شاه جز سعدی E
که بر جمال تو فتنه‌ست و خلق بر سخنش E
خوش است درد که باشد امید درمانش E
دراز نیست بیابان که هست پایانش E
نه شرط عشق بود با کمان ابروی دوست E
که جان سپر نکنی پیش تیربارانش E
عدیم را که تمنای بوستان باشد E
ضرورت است تحمل ز بوستانبانش E
وصال جان جهان یافتن حرامش باد E
که التفات بود بر جهان و بر جانش E
ز کعبه روی نشاید به ناامیدی تافت E
کمینه آن که بمیریم در بیابانش E
اگر چه ناقص و نادانم این قدر دانم E
که آبگینه من نیست مرد سندانش E
ولیک با همه عیب احتمال یار عزیز E
کنند چون نکنند احتمال هجرانش E
گر آید از تو به رویم هزار تیر جفا E
جفاست گر مژه بر هم زنم ز پیکانش E
حریف را که غم جان خویشتن باشد E
هنوز لاف دروغ است عشق جانانش E
حکیم را که دل از دست رفت و پای از جای E
سر صلاح توقع مدار و سامانش E
گلی چو روی تو گر ممکن است در آفاق E
نه ممکن است چو سعدی هزاردستانش E
زینهار از دهان خندانش E
و آتش لعل و آب دندانش E
مگر آن دایه کاین صنم پرورد E
شهد بوده‌ست شیر پستانش E
باغبان گر ببیند این رفتار E
سرو بیرون کند ز بستانش E
ور چنین حور در بهشت آید E
همه خادم شوند غلمانش E
چاهی اندر ره مسلمانان E
نیست الا چه زنخدانش E
چند خواهی چو من بر این لب چاه E
متعطش بر آب حیوانش E
شاید این روی اگر سبیل کند E
بر تماشاکنان حیرانش E
ساربانا جمال کعبه کجاست E
که بمردیم در بیابانش E
بس که در خاک می‌طپند چو گوی E
از خم زلف همچو چوگانش E
لاجرم عقل منهزم شد و صبر E
که نبودند مرد میدانش E
ما دگر بی تو صبر نتوانیم E
که همین بود حد امکانش E
از ملامت چه غم خورد سعدی E
مرده از نیشتر مترسانش E
هر که هست التفات بر جانش E
گو مزن لاف مهر جانانش E
درد من بر من از طبیب من است E
از که جویم دوا و درمانش E
آن که سر در کمند وی دارد E
نتوان رفت جز به فرمانش E
چه کند بنده حقیر فقیر E
که نباشد به امر سلطانش E
ناگزیر است یار عاشق را E
که ملامت کنند یارانش E
وآن که در بحر قلزم است غریق E
چه تفاوت کند ز بارانش E
گل به غایت رسید بگذارید E
تا بنالد هزاردستانش E
عقل را گر هزار حجت هست E
عشق دعوی کند به بطلانش E
هر که را نوبتی زدند این تیر E
در جراحت بماند پیکانش E
ناله‌ای می‌کند چو گریه طفل E
که ندانند درد پنهانش E
سخن عشق زینهار مگوی E
یا چو گفتی بیار برهانش E
نرود هوشمند در آبی E
تا نبیند نخست پایانش E
سعدیا گر به یک دمت بی دوست E
هر دو عالم دهند مستانش E
هر که سودای تو دارد چه غم از هر که جهانش E
نگران تو چه اندیشه و بیم از دگرانش E
آن پی مهر تو گیرد که نگیرد پی خویشش E
وان سر وصل تو دارد که ندارد غم جانش E
هر که از یار تحمل نکند یار مگویش E
وان که در عشق ملامت نکشد مرد مخوانش E
چون دل از دست به درشد مثل کره توسن E
نتوان باز گرفتن به همه شهر عنانش E
به جفایی و قفایی نرود عاشق صادق E
مژه بر هم نزند گر بزنی تیر و سنانش E
خفته خاک لحد را که تو ناگه به سر آیی E
عجب ار باز نیاید به تن مرده روانش E
شرم دارد چمن از قامت زیبای بلندت E
که همه عمر نبوده‌ست چنین سرو روانش E
گفتم از ورطه عشقت به صبوری به درآیم E
باز می‌بینم و دریا نه پدید است کرانش E
عهد ما با تو نه عهدی که تغیر بپذیرد E
بوستانیست که هرگز نزند باد خزانش E
چه گنه کردم و دیدی که تعلق ببریدی E
بنده بی جرم و خطایی نه صواب است مرانش E
نرسد ناله سعدی به کسی در همه عالم E
که نه تصدیق کند کز سر دردیست فغانش E
گر فلاطون به حکیمی مرض عشق بپوشد E
عاقبت پرده برافتد ز سر راز نهانش E
خطا کردی به قول دشمنان گوش E
که عهد دوستان کردی فراموش E
که گفت آن روی شهرآرای بنمای E
دگربارش که بنمودی فراپوش E
دل سنگینت آگاهی ندارد E
که من چون دیگ رویین می‌زنم جوش E
نمی‌بینم خلاص از دست فکرت E
مگر کافتاده باشم مست و مدهوش E
به ظاهر پند مردم می‌نیوشم E
نهانم عشق می‌گوید که منیوش E
مگر ساقی که بستانم ز دستش E
مگر مطرب که بر قولش کنم گوش E
مرا جامی بده وین جامه بستان E
مرا نقلی بنه وین خرقه بفروش E
نشستم تا برون آیی خرامان E
تو بیرون آمدی من رفتم از هوش E
تو در عالم نمی‌گنجی ز خوبی E
مرا هرگز کجا گنجی در آغوش E
خردمندان نصیحت می‌کنندم E
که سعدی چون دهل بیهوده مخروش E
ولیکن تا به چوگان می‌زنندش E
دهل هرگز نخواهد بود خاموش E
قیامت باشد آن قامت در آغوش E
شراب سلسبیل از چشمه نوش E
غلام کیست آن لعبت که ما را E
غلام خویش کرد و حلقه در گوش E
پری پیکر بتی کز سحر چشمش E
نیامد خواب در چشمان من دوش E
نه هر وقتم به یاد خاطر آید E
که خود هرگز نمی‌گردد فراموش E
حلالش باد اگر خونم بریزد E
که سر در پای او خوشتر که بر دوش E
نصیحتگوی ما عقلی ندارد E
برو گو در صلاح خویشتن کوش E
دهل زیر گلیم از خلق پنهان E
نشاید کرد و آتش زیر سرپوش E
بیا ای دوست ور دشمن ببیند E
چه خواهد کرد گو می‌بین و می‌جوش E
تو از ما فارغ و ما با تو همراه E
ز ما فریاد می‌آید تو خاموش E
حدیث حسن خویش از دیگری پرس E
که سعدی در تو حیران است و مدهوش E
یکی را دست حسرت بر بناگوش E
یکی با آن که می‌خواهد در آغوش E
نداند دوش بر دوش حریفان E
که تنها مانده چون خفت از غمش دوش E
نکوگویان نصیحت می‌کنندم E
ز من فریاد می‌آید که خاموش E
ز بانگ رود و آوای سرودم E
دگر جای نصیحت نیست در گوش E
مرا گویند چشم از وی بپوشان E
ورا گو برقعی بر خویشتن پوش E
نشانی زان پری تا در خیال است E
نیاید هرگز این دیوانه با هوش E
نمی‌شاید گرفتن چشمه چشم E
که دریای درون می‌آورد جوش E
بیا تا هر چه هست از دست محبوب E
بیاشامیم اگر زهر است اگر نوش E
مرا در خاک راه دوست بگذار E
برو گو دشمن اندر خون من کوش E
نه یاری سست پیمان است سعدی E
که در سختی کند یاری فراموش E
رفتی و نمی‌شوی فراموش E
می‌آیی و می‌روم من از هوش E
سحر است کمان ابروانت E
پیوسته کشیده تا بناگوش E
پایت بگذار تا ببوسم E
چون دست نمی‌رسد به آغوش E
جور از قبلت مقام عدل است E
نیش سخنت مقابل نوش E
بی‌کار بود که در بهاران E
گویند به عندلیب مخروش E
دوش آن غم دل که می‌نهفتم E
باد سحرش ببرد سرپوش E
آن سیل که دوش تا کمر بود E
امشب بگذشت خواهد از دوش E
شهری متحدثان حسنت E
الا متحیران خاموش E
بنشین که هزار فتنه برخاست E
از حلقه عارفان مدهوش E
آتش که تو می‌کنی محال است E
کاین دیگ فرونشیند از جوش E
بلبل که به دست شاهد افتاد E
یاران چمن کند فراموش E
ای خواجه برو به هر چه داری E
یاری بخر و به هیچ مفروش E
گر توبه دهد کسی ز عشقت E
از من بنیوش و پند منیوش E
سعدی همه ساله پند مردم E
می‌گوید و خود نمی‌کند گوش E
گر یکی از عشق برآرد خروش E
بر سر آتش نه غریب است جوش E
پیرهنی گر بدرد ز اشتیاق E
دامن عفوش به گنه بربپوش E
بوی گل آورد نسیم صبا E
بلبل بیدل ننشیند خموش E
مطرب اگر پرده از این ره زند E
بازنیایند حریفان به هوش E
ساقی اگر باده از این خم دهد E
خرقه صوفی ببرد می فروش E
زهر بیاور که ز اجزای من E
بانگ برآید به ارادت که نوش E
از تو نپرسند درازای شب E
آن کس داند که نخفته‌ست دوش E
حیف بود مردن بی عاشقی E
تا نفسی داری و نفسی بکوش E
سر که نه در راه عزیزان رود E
بار گران است کشیدن به دوش E
سعدی اگر خاک شود همچنان E
ناله زاریدنش آید به گوش E
هر که دلی دارد از انفاس او E
می‌شنود تا به قیامت خروش E
دلی که دید که غایب شده‌ست از این درویش E
گرفته از سر مستی و عاشقی سر خویش E
به دست آن که فتاده‌ست اگر مسلمان است E
مگر حلال ندارد مظالم درویش E
دل شکسته مروت بود که بازدهند E
که باز می‌دهد این دردمند را دل ریش E
مه دوهفته اسیرش گرفت و بند نهاد E
دو هفته رفت که از وی خبر نیامد بیش E
رمیده‌ای که نه از خویشتن خبر دارد E
نه از ملامت بیگانه و نصیحت خویش E
به شادکامی دشمن کسی سزاوار است E
که نشنود سخن دوستان نیک اندیش E
کنون به سختی و آسانیش بباید ساخت E
که در طبیعت زنبور نوش باشد و نیش E
دگر به یار جفاکار دل منه سعدی E
نمی‌دهیم و به شوخی همی‌برند از پیش E
گردن افراشته‌ام بر فلک از طالع خویش E
کاین منم با تو گرفته ره صحرا در پیش E
عمرها بوده‌ام اندر طلبت چاره کنان E
سال‌ها گشته‌ام از دست تو دستان اندیش E
پایم امروز فرورفت به گنجینه کام E
کامم امروز برآمد به مراد دل خویش E
چون میسر شدی ای در ز دریا برتر E
چون به دست آمدی ای لقمه از حوصله بیش E
افسر خاقان وان گاه سر خاک آلود E
خیمه سلطان وان گاه فضای درویش E
سعدی ار نوش وصال تو بیابد چه عجب E
سال‌ها خورده ز زنبور سخن‌های تو نیش E
هر کسی را هوسی در سر و کاری در پیش E
من بی‌کار گرفتار هوای دل خویش E
هرگز اندیشه نکردم که تو با من باشی E
چون به دست آمدی ای لقمه از حوصله بیش E
این تویی با من و غوغای رقیبان از پس E
وین منم با تو گرفته ره صحرا در پیش E
همچنان داغ جدایی جگرم می‌سوزد E
مگرم دست چو مرهم بنهی بر دل ریش E
باور از بخت ندارم که تو مهمان منی E
خیمه پادشه آن گاه فضای درویش E
زخم شمشیر غمت را ننهم مرهم کس E
طشت زرینم و پیوند نگیرم به سریش E
عاشقان را نتوان گفت که بازآی از مهر E
کافران را نتوان گفت که برگرد از کیش E
منم امروز و تو و مطرب و ساقی و حسود E
خویشتن گو به در حجره بیاویز چو خیش E
من خود از کید عدو باک ندارم لیکن E
کژدم از خبث طبیعت بزند سنگ به نیش E
تو به آرام دل خویش رسیدی سعدی E
می خور و غم مخور از شنعت بیگانه و خویش E
ای که گفتی به هوا دل منه و مهر مبند E
من چنینم تو برو مصلحت خویش اندیش E
گرم قبول کنی ور برانی از بر خویش E
نگردم از تو و گر خود فدا کنم سر خویش E
تو دانی ار بنوازی و گر بیندازی E
چنان که در دلت آید به رای انور خویش E
نظر به جانب ما گر چه منت است و ثواب E
غلام خویش همی‌پروری و چاکر خویش E
اگر برابر خویشم به حکم نگذاری E
خیال روی تو نگذارم از برابر خویش E
مرا نصیحت بیگانه منفعت نکند E
که راضیم که قفا بینم از ستمگر خویش E
حدیث صبر من از روی تو همان مثل است E
که صبر طفل به شیر از کنار مادر خویش E
رواست گر همه خلق از نظر بیندازی E
که هیچ خلق نبینی به حسن و منظر خویش E
به عشق روی تو گفتم که جان برافشانم E
دگر به شرم درافتادم از محقر خویش E
تو سر به صحبت سعدی درآوری هیهات E
زهی خیال که من کرده‌ام مصور خویش E
چه بر سر آید از این شوق غالبم دانی E
همانچه مورچه را بر سر آمد از پر خویش E
یار بیگانه نگیرد هر که دارد یار خویش E
ای که دستی چرب داری پیشتر دیوار خویش E
خدمتت را هر که فرمایی کمر بندد به طوع E
لیکن آن بهتر که فرمایی به خدمتگار خویش E
من هم اول روز گفتم جان فدای روی تو E
شرط مردی نیست برگردیدن از گفتار خویش E
درد عشق از هر که می‌پرسم جوابم می‌دهد E
از که می‌پرسی که من خود عاجزم در کار خویش E
صبر چون پروانه باید کردنت بر داغ عشق E
ای که صحبت با یکی داری نه در مقدار خویش E
یا چو دیدارم نمودی دل نبایستی شکست E
یا نبایستی نمود اول مرا دیدار خویش E
حد زیبایی ندارند این خداوندان حسن E
ای دریغا گر بخوردندی غم غمخوار خویش E
عقل را پنداشتم در عشق تدبیری بود E
من نخواهم کرد دیگر تکیه بر پندار خویش E
هر که خواهد در حق ما هر چه خواهد گو بگوی E
ما نمی‌داریم دست از دامن دلدار خویش E
روز رستاخیز کان جا کس نپردازد به کس E
من نپردازم به هیچ از گفت و گوی یار خویش E
سعدیا در کوی عشق از پارسایی دم مزن E
هر متاعی را خریداریست در بازار خویش E
به عمر خویش ندیدم شبی که مرغ دلم E
نخواند بر گل رویت چه جای بلبل باغ E
تو را فراغت ما گر بود و گر نبود E
مرا به روی تو از هر که عالمست فراغ E
ز درد عشق تو امید رستگاری نیست E
گریختن نتوانند بندگان به داغ E
تو را که این همه بلبل نوای عشق زنند E
چه التفات بود بر ادای منکر زاغ E
دلیل روی تو هم روی توست سعدی را E
چراغ را نتوان دید جز به نور چراغ E
ساقی بده آن شراب گلرنگ E
مطرب بزن آن نوای بر چنگ E
کز زهد ندیده‌ام فتوحی E
تا کی زنم آبگینه بر سنگ E
خون شد دل من ندیده کامی E
الا که برفت نام با ننگ E
عشق آمد و عقل همچو بادی E
رفت از بر من هزار فرسنگ E
ای زاهد خرقه پوش تا کی E
با عاشق خسته دل کنی جنگ E
گرد دو جهان بگشته عاشق E
زاهد بنگر نشسته دلتنگ E
من خرقه فکنده‌ام ز عشقت E
باشد که به وصل تو زنم چنگ E
سعدی همه روز عشق می‌باز E
تا در دو جهان شوی به یک رنگ E
گرم بازآمدی محبوب سیم اندام سنگین دل E
گل از خارم برآوردی و خار از پا و پا از گل E
ایا باد سحرگاهی گر این شب روز می‌خواهی E
از آن خورشید خرگاهی برافکن دامن محمل E
گر او سرپنجه بگشاید که عاشق می‌کشم شاید E
هزارش صید پیش آید به خون خویش مستعجل E
گروهی همنشین من خلاف عقل و دین من E
بگیرند آستین من که دست از دامنش بگسل E
ملامتگوی عاشق را چه گوید مردم دانا E
که حال غرقه در دریا نداند خفته بر ساحل E
به خونم گر بیالاید دو دست نازنین شاید E
نه قتلم خوش همی‌آید که دست و پنجه قاتل E
اگر عاقل بود داند که مجنون صبر نتواند E
شتر جایی بخواباند که لیلی را بود منزل E
ز عقل اندیشه‌ها زاید که مردم را بفرساید E
گرت آسودگی باید برو عاشق شو ای عاقل E
مرا تا پای می‌پوید طریق وصل می‌جوید E
بهل تا عقل می‌گوید زهی سودای بی‌حاصل E
عجایب نقش‌ها بینی خلاف رومی و چینی E
اگر با دوست بنشینی ز دنیا و آخرت غافل E
در این معنی سخن باید که جز سعدی نیاراید E
که هرچ از جان برون آید نشیند لاجرم بر دل E
مرا رسد که برآرم هزار ناله چو بلبل E
که احتمال ندارم ز دوستان ورقی گل E
خبر برید به بلبل که عهد می‌شکند گل E
تو نیز اگر بتوانی ببند بار تحول E
اما اخالص ودی الم اراعک جهدی E
فکیف تنقض عهدی و فیم تهجرنی قل E
اگر چه مالک رقی و پادشاه به حقی E
همت حلال نباشد ز خون بنده تغافل E
من المبلغ عنی الی معذب قلبی E
اذا جرحت فؤادی بسیف لحظک فاقتل E
تو آن کمند نداری که من خلاص بیابم E
اسیر ماندم و درمان تحمل است و تذلل E
لاو ضحن بسری و لو تهتک ستری E
اذالاحبه ترضی دع اللوائم تعذل E
وفا و عهد مودت میان اهل ارادت E
نه چون بقای شکوفه‌ست و عشقبازی بلبل E
تمیل بین یدینا و لا تمیل الینا E
لقد شددت علینا الام تعقد فاحلل E
مرا که چشم ارادت به روی و موی تو باشد E
دلیل صدق نباشد نظر به لاله و سنبل E
فتات شعرک مسک ان اتخذت عبیرا E
و حشو ثوبک ورد و طیب فیک قرنفل E
تو خود تأمل سعدی نمی‌کنی که ببینی E
که هیچ بار ندیدت که سیر شد ز تأمل E
جزای آن که نگفتیم شکر روز وصال E
شب فراق نخفتیم لاجرم ز خیال E
بدار یک نفس ای قائد این زمام جمال E
که دیده سیر نمی‌گردد از نظر به جمال E
دگر به گوش فراموش عهد سنگین دل E
پیام ما که رساند مگر نسیم شمال E
به تیغ هندی دشمن قتال می‌نکند E
چنان که دوست به شمشیر غمزه قتال E
جماعتی که نظر را حرام می‌گویند E
نظر حرام بکردند و خون خلق حلال E
غزال اگر به کمند اوفتد عجب نبود E
عجب فتادن مرد است در کمند غزال E
تو بر کنار فراتی ندانی این معنی E
به راه بادیه دانند قدر آب زلال E
اگر مراد نصیحت کنان ما این است E
که ترک دوست بگویم تصوریست محال E
به خاک پای تو داند که تا سرم نرود E
ز سر به در نرود همچنان امید وصال E
حدیث عشق چه حاجت که بر زبان آری E
به آب دیده خونین نبشته صورت حال E
سخن دراز کشیدیم و همچنان باقیست E
که ذکر دوست نیارد به هیچ گونه ملال E
به ناله کار میسر نمی‌شود سعدی E
ولیک ناله بیچارگان خوش است بنال E
چشم خدا بر تو ای بدیع شمایل E
یار من و شمع جمع و شاه قبایل E
جلوه کنان می‌روی و باز می‌آیی E
سرو ندیدم بدین صفت متمایل E
هر صفتی را دلیل معرفتی هست E
روی تو بر قدرت خدای دلایل E
قصه لیلی مخوان و غصه مجنون E
عهد تو منسوخ کرد ذکر اوایل E
نام تو می‌رفت و عارفان بشنیدند E
هر دو به رقص آمدند سامع و قایل E
پرده چه باشد میان عاشق و معشوق E
سد سکندر نه مانع است و نه حایل E
گو همه شهرم نگه کنند و ببینند E
دست در آغوش یار کرده حمایل E
دور به آخر رسید و عمر به پایان E
شوق تو ساکن نگشت و مهر تو زایل E
گر تو برانی کسم شفیع نباشد E
ره به تو دانم دگر به هیچ وسایل E
با که نگفتم حکایت غم عشقت E
این همه گفتیم و حل نگشت مسائل E
سعدی از این پس نه عاقلست نه هشیار E
عشق بچربید بر فنون فضایل E
بی‌دل گمان مبر که نصیحت کند قبول E
من گوش استماع ندارم لمن یقول E
تا عقل داشتم نگرفتم طریق عشق E
جایی دلم برفت که حیران شود عقول E
آخر نه دل به دل رود انصاف من بده E
چون است من به وصل تو مشتاق و تو ملول E
یک دم نمی‌رود که نه در خاطری ولیک E
بسیار فرق باشد از اندیشه تا وصول E
روزی سرت ببوسم و در پایت اوفتم E
پروانه را چه حاجت پروانه دخول E
گنجشک بین که صحبت شاهینش آرزوست E
بیچاره در هلاک تن خویشتن عجول E
نفسی تزول عاقبة الامر فی الهوی E
یا منیتی و ذکرک فی النفس لایزول E
ما را به جز تو در همه عالم عزیز نیست E
گر رد کنی بضاعت مزجاة ور قبول E
ای پیک نامه بر که خبر می‌بری به دوست E
یالیت اگر به جای تو من بودمی رسول E
دوران دهر و تجربتم سر سپید کرد E
وز سر به در نمی‌رودم همچنان فضول E
سعدی چو پای بند شدی بار غم ببر E
عیار دست بسته نباشد مگر حمول E
من ایستاده‌ام اینک به خدمتت مشغول E
مرا از آن چه که خدمت قبول یا نه قبول E
نه دست با تو درآویختن نه پای گریز E
نه احتمال فراق و نه اختیار وصول E
کمند عشق نه بس بود زلف مفتولت E
که روی نیز بکردی ز دوستان مفتول E
من آنم ار تو نه آنی که بودی اندر عهد E
به دوستی که نکردم ز دوستیت عدول E
ملامتت نکنم گر چه بی‌وفا یاری E
هزار جان عزیزت فدای طبع ملول E
مرا گناه خود است ار ملامت تو برم E
که عشق بار گران بود و من ظلوم جهول E
گر آن چه بر سر من می‌رود ز دست فراق E
علی التمام فروخوانم الحدیث یطول E
ز دست گریه کتابت نمی‌توانم کرد E
که می‌نویسم و در حال می‌شود مغسول E
من از کجا و نصیحت کنان بیهده گوی E
حکیم را نرسد کدخدایی بهلول E
طریق عشق به گفتن نمی‌توان آموخت E
مگر کسی که بود در طبیعتش مجبول E
اسیر بند غمت را به لطف خویش بخوان E
که گر به قهر برانی کجا شود مغلول E
نه زور بازوی سعدی که دست قوت شیر E
سپر بیفکند از تیغ غمزه مسلول E
نشسته بودم و خاطر به خویشتن مشغول E
در سرای به هم کرده از خروج و دخول E
شب دراز دو چشمم بر آستان امید E
که بامداد در حجره می‌زند مأمول E
خمار در سر و دستش به خون هشیاران E
خضیب و نرگس مستش به جادویی مکحول E
بیار ساقی و همسایه گو دو چشم ببند E
که من دو گوش بیاکندم از حدیث عذول E
چنان تصور معشوق در خیال من است E
که دیگرم متصور نمی‌شود معقول E
حدیث عقل در ایام پادشاهی عشق E
چنان شده‌ست که فرمان عامل معزول E
شکایت از تو ندارم که شکر باید کرد E
گرفته خانه درویش پادشه به نزول E
بر آن سماط که منظور میزبان باشد E
شکم پرست کند التفات بر مأکول E
به دوستی که ز دست تو ضربت شمشیر E
چنان موافق طبع آیدم که ضرب اصول E
مرا به عاشقی و دوست را به معشوقی E
چه نسبت است بگویید قاتل و مقتول E
مرا به گوش تو باید حکایت از لب خویش E
دریغ باشد پیغام ما به دست رسول E
درون خاطر سعدی مجال غیر تو نیست E
چو خوش بود به تو از هر که در جهان مشغول E
جانا هزاران آفرین بر جانت از سر تا قدم E
صانع خدایی کاین وجود آورد بیرون از عدم E
خورشید بر سرو روان دیگر ندیدم در جهان E
وصفت نگنجد در بیان نامت نیاید در قلم E
گفتم چو طاووسی مگر عضوی ز عضوی خوبتر E
می‌بینمت چون نیشکر شیرینی از سر تا قدم E
چندان که می‌بینم جفا امید می‌دارم وفا E
چشمانت می‌گویند لا ابروت می‌گوید نعم E
آخر نگاهی بازکن وانگه عتاب آغاز کن E
چندان که خواهی ناز کن چون پادشاهان بر خدم E
چون دل ببردی دین مبر هوش از من مسکین مبر E
با مهربانان کین مبر لاتقتلوا صید الحرم E
خار است و گل در بوستان هرچ او کند نیکوست آن E
سهل است پیش دوستان از دوستان بردن ستم E
او رفت و جان می‌پرورد این جامه بر خود می‌درد E
سلطان که خوابش می‌برد از پاسبانانش چه غم E
می‌زد به شمشیر جفا می‌رفت و می‌گفت از قفا E
سعدی بنالیدی ز ما مردان ننالند از الم E
رفیق مهربان و یار همدم E
همه کس دوست می‌دارند و من هم E
نظر با نیکوان رسمیست معهود E
نه این بدعت من آوردم به عالم E
تو گر دعوی کنی پرهیزگاری E
مصدق دارمت والله اعلم E
و گر گویی که میل خاطرم نیست E
من این دعوی نمی‌دارم مسلم E
حدیث عشق اگر گویی گناه است E
گناه اول ز حوا بود و آدم E
گرفتار کمند ماه رویان E
نه از مدحش خبر باشد نه از ذم E
چو دست مهربان بر سینه ریش E
به گیتی در ندارم هیچ مرهم E
بگردان ساقیا جام لبالب E
بیاموز از فلک دور دمادم E
اگر دانی که دنیا غم نیرزد E
به روی دوستان خوش باش و خرم E
غنیمت دان اگر دانی که هر روز E
ز عمر مانده روزی می‌شود کم E
منه دل بر سرای عمر سعدی E
که بنیادش نه بنیادیست محکم E
برو شادی کن ای یار دل افروز E
چو خاکت می‌خورد چندین مخور غم E
وقت‌ها یک دم برآسودی تنم E
قال مولائی لطرفی لا تنم E
اسقیانی و دعانی افتضح E
عشق و مستوری نیامیزد به هم E
ما به مسکینی سلاح انداختیم E
لا تحلوا قتل من القی السلم E
یا غریب الحسن رفقا بالغریب E
خون درویشان مریز ای محتشم E
گر نکردستی به خونم پنجه تیز E
ما لذاک الکف مخضوبا بدم E
قد ملکت القلب ملکا دائما E
خواهی اکنون عدل کن خواهی ستم E
گر بخوانی ور برانی بنده‌ایم E
لا ابالی ان دعالی او شتم E
یا قضیب البان ما هذا الوقوف E
گر خلاف سرو می‌خواهی بچم E
عمرها پرهیز می‌کردم ز عشق E
ما حسبت الان الا قد هجم E
خلیانی نحو منظوری اقف E
تا چو شمع از سر بسوزم تا قدم E
در ازل رفته‌ست ما را دوستی E
لا تخونونی فعهدی ماانصرم E
بذل روحی فیک امر هین E
خود چه باشد در کف حاتم درم E
بنده‌ام تا زنده‌ام بی زینهار E
لم ازل عبدا و اوصالی رمم E
شنعة العذال عندی لم تفد E
کز ازل بر من کشیدند این رقم E
گر بنالم وقتی از زخمی قدیم E
لا تلومونی فجرحی ما التحم E
ان ترد محو البرایا فانکشف E
تا وجود خلق ریزی در عدم E
عقل و صبر از من چه می‌جویی که عشق E
کلما اسست بنیانا هدم E
انت فی قلبی الم تعلم به E
کز نصیحت کن نمی‌بیند الم E
سعدیا جان صرف کن در پای دوست E
ان غایات الامانی تغتنم E
انتبه قبل السحر یا ذالمنام E
نوبت عشرت بزن پیش آر جام E
تا سوار عقل بردارد دمی E
طبع شورانگیز را دست از لگام E
دوری از بط در قدح کن پیش از آنک E
در خروش آید خروس صبح بام E
مرغ جانم را به مشکین سلسله E
طوق بر گردن نهادی چون حمام E
ز آهنین چنگال شاهین غمت E
رخنه رخنه‌ست اندرون من چو دام E
ساعتی چون گل به صحرا درگذر E
یک زمان چون سرو در بستان خرام E
تا شود بر گل نکورویی وبال E
تا شود بر سرو رعنایی حرام E
طوطیان جان سعدی را به لطف E
شکری ده از لب یاقوت فام E
ناله بلبل به مستی خوشتر است E
ساتکینی ساتکینی ای غلام E
چو بلبل سحری برگرفت نوبت بام E
ز توبه خانه تنهایی آمدم بر بام E
نگاه می‌کنم از پیش رایت خورشید E
که می‌برد به افق پرچم سپاه ظلام E
بیاض روز برآمد چو از دواج سیاه E
برهنه بازنشیند یکی سپیداندام E
دلم به عشق گرفتار و جان به مهر گرو E
درآمد از درم آن دلفریب جان آرام E
سرم هنوز چنان مست بوی آن نفس است E
که بوی عنبر و گل ره نمی‌برد به مشام E
دگر من از شب تاریک هیچ غم نخورم E
که هر شبی را روزی مقدر است انجام E
تمام فهم نکردم که ارغوان و گل است E
در آستینش یا دست و ساعد گلفام E
در آبگینه‌اش آبی که گر قیاس کنی E
ندانی آب کدام است و آبگینه کدام E
بیار ساقی دریای مشرق و مغرب E
که دیر مست شود هر که می خورد به دوام E
من آن نیم که حلال از حرام نشناسم E
شراب با تو حلال است و آب بی تو حرام E
به هیچ شهر نباشد چنین شکر که تویی E
که طوطیان چو سعدی درآوری به کلام E
رها نمی‌کند این نظم چون زره درهم E
که خصم تیغ تعنت برآورد ز نیام E
حکایت از لب شیرین دهان سیم اندام E
تفاوتی نکند گر دعاست یا دشنام E
حریف دوست که از خویشتن خبر دارد E
شراب صرف محبت نخورده است تمام E
اگر ملول شوی یا ملامتم گویی E
اسیر عشق نیندیشد از ملال و ملام E
من آن نیم که به جور از مراد بگریزم E
به آستین نرود مرغ پای بسته به دام E
بسی نماند که پنجاه ساله عاقل را E
به پنج روز به دیوانگی برآید نام E
مرا که با توام از هر که هست باکی نیست E
حریف خاص نیندیشد از ملامت عام E
شب دراز نخفتم که دوستان گویند E
به سرزنش عجبا للمحب کیف ینام E
تو در کنار من آیی من این طمع نکنم E
که می‌نیایدت از حسن وصف در اوهام E
ضرورت است که روزی بسوزد این اوراق E
که تاب آتش سعدی نیاورد اقلام E
زهی سعادت من که‌م تو آمدی به سلام E
خوش آمدی و علیک السلام و الاکرام E
قیام خواستمت کرد عقل می‌گوید E
مکن که شرط ادب نیست پیش سرو قیام E
اگر کساد شکر بایدت دهن بگشای E
ورت خجالت سرو آرزو کند بخرام E
تو آفتاب منیری و دیگران انجم E
تو روح پاکی و ابنای روزگار اجسام E
اگر تو آدمیی اعتقاد من این است E
که دیگران همه نقشند بر در حمام E
تنک مپوش که اندام‌های سیمینت E
درون جامه پدید است چون گلاب از جام E
از اتفاق چه خوشتر بود میان دو دوست E
درون پیرهنی چون دو مغز یک بادام E
سماع اهل دل آواز ناله سعدیست E
چه جای زمزمه عندلیب و سجع حمام E
در این سماع همه ساقیان شاهدروی E
بر این شراب همه صوفیان دردآشام E
ساقیا می ده که مرغ صبح بام E
رخ نمود از بیضه زنگارفام E
در دماغ می پرستان بازکش E
آتش سودا به آب چشم جام E
یا رب از فردوس کی رفت این نسیم E
یا رب از جنت که آورد این پیام E
خاطر سعدی و بار عشق تو E
راکبی تند است و مرکوبی جمام E
جان ما و دل غلام روی توست E
ساتکینی ساتکینی ای غلام E
شمع بخواهد نشست بازنشین ای غلام E
روی تو دیدن به صبح روز نماید تمام E
مطرب یاران برفت ساقی مستان بخفت E
شاهد ما برقرار مجلس ما بردوام E
بلبل باغ سرای صبح نشان می‌دهد E
وز در ایوان بخاست بانگ خروسان بام E
ما به تو پرداختیم خانه و هرچ اندر اوست E
هر چه پسند شماست بر همه عالم حرام E
خواهیم آزاد کن خواه قویتر ببند E
مثل تو صیاد را کس نگریزد ز دام E
هر که در آتش نرفت بی‌خبر از سوز ماست E
سوخته داند که چیست پختن سودای خام E
اولم اندیشه بود تا نشود نام زشت E
فارغم اکنون ز سنگ چون بشکستند جام E
سعدی اگر نام و ننگ در سر او شد چه شد E
مرد ره عشق نیست که‌ش غم ننگ است و نام E
ماه چنین کس ندید خوش سخن و کش خرام E
ماه مبارک طلوع سرو قیامت قیام E
سرو درآید ز پای گر تو بجنبی ز جای E
ماه بیفتد به زیر گر تو برآیی به بام E
تا دل از آن تو شد دیده فرودوختم E
هر چه پسند شماست بر همه عالم حرام E
گوش دلم بر در است تا چه بیاید خبر E
چشم امیدم به راه تا که بیارد پیام E
دعوت بی شمع را هیچ نباشد فروغ E
مجلس بی دوست را هیچ نباشد نظام E
در همه عمرم شبی بی‌خبر از در درآی E
تا شب درویش را صبح برآید به شام E
بار غمت می‌کشم وز همه عالم خوشم E
گر نکند التفات یا نکند احترام E
رای خداوند راست حاکم و فرمانرواست E
گر بکشد بنده‌ایم ور بنوازد غلام E
ای که ملامت کنی عارف دیوانه را E
شاهد ما حاضر است گر تو ندانی کدام E
گو به سلام من آی با همه تندی و جور E
وز من بی‌دل ستان جان به جواب سلام E
سعدی اگر طالبی راه رو و رنج بر E
یا برسد جان به حلق یا برسد دل به کام E
مرا دو دیده به راه و دو گوش بر پیغام E
تو مستریح و به افسوس می‌رود ایام E
شبی نپرسی و روزی که دوستدارانم E
چگونه شب به سحر می‌برند و روز به شام E
ببردی از دل من مهر هر کجا صنمیست E
مرا که قبله گرفتم چه کار با اصنام E
به کام دل نفسی با تو التماس من است E
بسا نفس که فرورفت و برنیامد کام E
مرا نه دولت وصل و نه احتمال فراق E
نه پای رفتن از این ناحیت نه جای مقام E
چه دشمنی تو که از عشق دست و شمشیرت E
مطاوعت به گریزم نمی‌کنند اقدام E
ملامتم نکند هر که معرفت دارد E
که عشق می‌بستاند ز دست عقل زمام E
مرا که با تو سخن گویم و سخن شنوم E
نه گوش فهم بماند نه هوش استفهام E
اگر زبان مرا روزگار دربندد E
به عشق در سخن آیند ریزه‌های عظام E
بر آتش غم سعدی کدام دل که نسوخت E
گر این سخن برود در جهان نماند خام E
روزگاریست که سودازده روی توام E
خوابگه نیست مگر خاک سر کوی توام E
به دو چشم تو که شوریده‌تر از بخت من است E
که به روی تو من آشفته‌تر از موی توام E
نقد هر عقل که در کیسه پندارم بود E
کمتر از هیچ برآمد به ترازوی توام E
همدمی نیست که گوید سخنی پیش منت E
محرمی نیست که آرد خبری سوی توام E
چشم بر هم نزنم گر تو به تیرم بزنی E
لیک ترسم که بدوزد نظر از روی توام E
زین سبب خلق جهانند مرید سخنم E
که ریاضت کش محراب دو ابروی توام E
دست موتم نکند میخ سراپرده عمر E
گر سعادت بزند خیمه به پهلوی توام E
تو مپندار کز این در به ملامت بروم E
که گرم تیغ زنی بنده بازوی توام E
سعدی از پرده عشاق چه خوش می‌گوید E
ترک من پرده برانداز که هندوی توام E
من اندر خود نمی‌یابم که روی از دوست برتابم E
بدار ای دوست دست از من که طاقت رفت و پایابم E
تنم فرسود و عقلم رفت و عشقم همچنان باقی E
وگر جانم دریغ آید نه مشتاقم که کذابم E
بیار ای لعبت ساقی نگویم چند پیمانه E
که گر جیحون بپیمایی نخواهی یافت سیرابم E
مرا روی تو محراب است در شهر مسلمانان E
وگر جنگ مغول باشد نگردانی ز محرابم E
مرا از دنیی و عقبی همینم بود و دیگر نه E
که پیش از رفتن از دنیا دمی با دوست دریابم E
سر از بیچارگی گفتم نهم شوریده در عالم E
دگر ره پای می‌بندد وفای عهد اصحابم E
نگفتی بی‌وفا یارا که دلداری کنی ما را E
الا ار دست می‌گیری بیا کز سر گذشت آبم E
زمستان است و بی برگی بیا ای باد نوروزم E
بیابان است و تاریکی بیا ای قرص مهتابم E
حیات سعدی آن باشد که بر خاک درت میرد E
دری دیگر نمی‌دانم مکن محروم از این بابم E
به خاک پای عزیزت که عهد نشکستم E
ز من بریدی و با هیچ کس نپیوستم E
کجا روم که بمیرم بر آستان امید E
اگر به دامن وصلت نمی‌رسد دستم E
شگفت مانده‌ام از بامداد روز وداع E
که برنخاست قیامت چو بی تو بنشستم E
بلای عشق تو نگذاشت پارسا در پارس E
یکی منم که ندانم نماز چون بستم E
نماز کردم و از بیخودی ندانستم E
که در خیال تو عقد نماز چون بستم E
نماز مست شریعت روا نمی‌دارد E
نماز من که پذیرد که روز و شب مستم E
چنین که دست خیالت گرفت دامن من E
چه بودی ار برسیدی به دامنت دستم E
من از کجا و تمنای وصل تو ز کجا E
اگر چه آب حیاتی هلاک خود جستم E
اگر خلاف تو بوده‌ست در دلم همه عمر E
نه نیک رفت خطا کردم و ندانستم E
بکش چنان که توانی که سعدی آن کس نیست E
که با وجود تو دعوی کند که من هستم E
گو خلق بدانند که من عاشق و مستم E
آوازه درست است که من توبه شکستم E
گر دشمنم ایذا کند و دوست ملامت E
من فارغم از هر چه بگویند که هستم E
ای نفس که مطلوب تو ناموس و ریا بود E
از بند تو برخاستم و خوش بنشستم E
از روی نگارین تو بیزارم اگر من E
تا روی تو دیدم به دگر کس نگرستم E
زین پیش برآمیختمی با همه مردم E
تا یار بدیدم در اغیار ببستم E
ای ساقی از آن پیش که مستم کنی از می E
من خود ز نظر در قد و بالای تو مستم E
شب‌ها گذرد بر من از اندیشه رویت E
تا روز نه من خفته نه همسایه ز دستم E
حیف است سخن گفتن با هر کس از آن لب E
دشنام به من ده که درودت بفرستم E
دیریست که سعدی به دل از عشق تو می‌گفت E
این بت نه عجب باشد اگر من بپرستم E
بند همه غم‌های جهان بر دل من بود E
در بند تو افتادم و از جمله برستم E
من خود ای ساقی از این شوق که دارم مستم E
تو به یک جرعه دیگر ببری از دستم E
هر چه کوته نظرانند بر ایشان پیمای E
که حریفان ز مل و من ز تأمل مستم E
به حق مهر و وفایی که میان من و توست E
که نه مهر از تو بریدم نه به کس پیوستم E
پیش از آب و گل من در دل من مهر تو بود E
با خود آوردم از آن جا نه به خود بربستم E
من غلام توام از روی حقیقت لیکن E
با وجودت نتوان گفت که من خود هستم E
دائما عادت من گوشه نشستن بودی E
تا تو برخاسته‌ای از طلبت ننشستم E
تو ملولی و مرا طاقت تنهایی نیست E
تو جفا کردی و من عهد وفا نشکستم E
سعدیا با تو نگفتم که مرو در پی دل E
نروم باز گر این بار که رفتم جستم E
دل پیش تو و دیده به جای دگرستم E
تا خصم نداند که تو را می‌نگرستم E
روزی به درآیم من از این پرده ناموس E
هر جا که بتی چون تو ببینم بپرستم E
المنة لله که دلم صید غمی شد E
کز خوردن غم‌های پراکنده برستم E
آن عهد که گفتی نکنم مهر فراموش E
بشکستی و من بر سر پیمان درستم E
تا ذوق درونم خبری می‌دهد از دوست E
از طعنه دشمن به خدا گر خبرستم E
می‌خواستمت پیشکشی لایق خدمت E
جان نیک حقیر است ندانم چه فرستم E
چون نیک بدیدم که نداری سر سعدی E
بر بخت بخندیدم و بر خود بگرستم E
چو تو آمدی مرا بس که حدیث خویش گفتم E
چو تو ایستاده باشی ادب آن که من بیفتم E
تو اگر چنین لطیف از در بوستان درآیی E
گل سرخ شرم دارد که چرا همی‌شکفتم E
چو به منتها رسد گل برود قرار بلبل E
همه خلق را خبر شد غم دل که می‌نهفتم E
به امید آن که جایی قدمی نهاده باشی E
همه خاک‌های شیراز به دیدگان برفتم E
دو سه بامداد دیگر که نسیم گل برآید E
بتر از هزاردستان بکشد فراق جفتم E
نشنیده‌ای که فرهاد چگونه سنگ سفتی E
نه چو سنگ آستانت که به آب دیده سفتم E
نه عجب شب درازم که دو دیده باز باشد E
به خیالت ای ستمگر عجب است اگر بخفتم E
ز هزار خون سعدی بحلند بندگانت E
تو بگوی تا بریزند و بگو که من نگفتم E
من همان روز که آن خال بدیدم گفتم E
بیم آن است بدین دانه که در دام افتم E
هرگز آشفته رویی نشدم یا مویی E
مگر اکنون که به روی تو چو موی آشفتم E
هیچ شک نیست که این واقعه با طاق افتد E
گو بدانید که من با غم رویش جفتم E
رنگ رویم غم دل پیش کسان می‌گوید E
فاش کرد آن که ز بیگانه همی‌بنهفتم E
پیش از آنم که به دیوانگی انجامد کار E
معرفت پند همی‌داد و نمی‌پذرفتم E
هر که این روی ببیند بدهد پشت گریز E
گر بداند که من از وی به چه پهلو خفتم E
آتشی بر سرم از داغ جدایی می‌رفت E
و آبی از دیده همی‌شد که زمین می‌سفتم E
عجب آن است که با زحمت چندینی خار E
بوی صبحی نشنیدم که چو گل نشکفتم E
پیش از این خاطر من خانه پرمشغله بود E
با تو پرداختمش وز همه عالم رفتم E
سعدی آن نیست که درخورد تو گوید سخنی E
آن چه در وسع خودم در دهن آمد گفتم E
من از آن روز که در بند توام آزادم E
پادشاهم که به دست تو اسیر افتادم E
همه غم‌های جهان هیچ اثر می‌نکند E
در من از بس که به دیدار عزیزت شادم E
خرم آن روز که جان می‌رود اندر طلبت E
تا بیایند عزیزان به مبارک بادم E
من که در هیچ مقامی نزدم خیمه انس E
پیش تو رخت بیفکندم و دل بنهادم E
دانی از دولت وصلت چه طلب دارم هیچ E
یاد تو مصلحت خویش ببرد از یادم E
به وفای تو کز آن روز که دلبند منی E
دل نبستم به وفای کس و در نگشادم E
تا خیال قد و بالای تو در فکر من است E
گر خلایق همه سروند چو سرو آزادم E
به سخن راست نیاید که چه شیرین سخنی E
وین عجبتر که تو شیرینی و من فرهادم E
دستگاهی نه که در پای تو ریزم چون خاک E
حاصل آن است که چون طبل تهی پربادم E
می‌نماید که جفای فلک از دامن من E
دست کوته نکند تا نکند بنیادم E
ظاهر آن است که با سابقه حکم ازل E
جهد سودی نکند تن به قضا در دادم E
ور تحمل نکنم جور زمان را چه کنم E
داوری نیست که از وی بستاند دادم E
دلم از صحبت شیراز به کلی بگرفت E
وقت آن است که پرسی خبر از بغدادم E
هیچ شک نیست که فریاد من آنجا برسد E
عجب ار صاحب دیوان نرسد فریادم E
سعدیا حب وطن گر چه حدیثیست صحیح E
نتوان مرد به سختی که من این جا زادم E
عشقبازی نه من آخر به جهان آوردم E
یا گناهیست که اول من مسکین کردم E
تو که از صورت حال دل ما بی‌خبری E
غم دل با تو نگویم که ندانی دردم E
ای که پندم دهی از عشق و ملامت گویی E
تو نبودی که من این جام محبت خوردم E
تو برو مصلحت خویشتن اندیش که من E
ترک جان دادم از این پیش که دل بسپردم E
عهد کردیم که جان در سر کار تو کنیم E
و گر این عهد به پایان نبرم نامردم E
من که روی از همه عالم به وصالت کردم E
شرط انصاف نباشد که بمانی فردم E
راست خواهی تو مرا شیفته می‌گردانی E
گرد عالم به چنین روز نه من می‌گردم E
خاک نعلین تو ای دوست نمی‌یارم شد E
تا بر آن دامن عصمت ننشیند گردم E
روز دیوان جزا دست من و دامن تو E
تا بگویی دل سعدی به چه جرم آزردم E
هزار عهد بکردم که گرد عشق نگردم E
همی برابرم آید خیال روی تو هر دم E
نخواستم که بگویم حدیث عشق و چه حاجت E
که آب دیده سرخم بگفت و چهره زردم E
به گلبنی برسیدم مجال صبر ندیدم E
گلی تمام نچیدم هزار خار بخوردم E
بساط عمر مرا گو فرونورد زمانه E
که من حکایت دیدار دوست درننوردم E
هر آن کسم که نصیحت همی‌کند به صبوری E
به هرزه باد هوا می‌دمد بر آهن سردم E
به چشم‌های تو دانم که تا ز چشم برفتی E
به چشم عشق و ارادت نظر به هیچ نکردم E
نه روز می‌بشمردم در انتظار جمالت E
که روز هجر تو را خود ز عمر می‌نشمردم E
چه دشمنی که نکردی چنان که خوی تو باشد E
به دوستی که شکایت به هیچ دوست نبردم E
من از کمند تو اول چو وحش می‌برمیدم E
کنون که انس گرفتم به تیغ بازنگردم E
تو را که گفت که سعدی نه مرد عشق تو باشد E
گر از وفات بگردم درست شد که نه مردم E
از در درآمدی و من از خود به در شدم E
گفتی کز این جهان به جهان دگر شدم E
گوشم به راه تا که خبر می‌دهد ز دوست E
صاحب خبر بیامد و من بی‌خبر شدم E
چون شبنم اوفتاده بدم پیش آفتاب E
مهرم به جان رسید و به عیوق بر شدم E
گفتم ببینمش مگرم درد اشتیاق E
ساکن شود بدیدم و مشتاق‌تر شدم E
دستم نداد قوت رفتن به پیش یار E
چندی به پای رفتم و چندی به سر شدم E
تا رفتنش ببینم و گفتنش بشنوم E
از پای تا به سر همه سمع و بصر شدم E
من چشم از او چگونه توانم نگاه داشت E
کاول نظر به دیدن او دیده ور شدم E
بیزارم از وفای تو یک روز و یک زمان E
مجموع اگر نشستم و خرسند اگر شدم E
او را خود التفات نبودش به صید من E
من خویشتن اسیر کمند نظر شدم E
گویند روی سرخ تو سعدی چه زرد کرد E
اکسیر عشق بر مسم افتاد و زر شدم E
چنان در قید مهرت پای بندم E
که گویی آهوی سر در کمندم E
گهی بر درد بی درمان بگریم E
گهی بر حال بی سامان بخندم E
مرا هوشی نماند از عشق و گوشی E
که پند هوشمندان کار بندم E
مجال صبر تنگ آمد به یک بار E
حدیث عشق بر صحرا فکندم E
نه مجنونم که دل بردارم از دوست E
مده گر عاقلی ای خواجه پندم E
چنین صورت نبندد هیچ نقاش E
معاذالله من این صورت نبندم E
چه جان‌ها در غمت فرسود و تن‌ها E
نه تنها من اسیر و مستمندم E
تو هم بازآمدی ناچار و ناکام E
اگر بازآمدی بخت بلندم E
گر آوازم دهی من خفته در گور E
برآساید روان دردمندم E
سری دارم فدای خاک پایت E
گر آسایش رسانی ور گزندم E
و گر در رنج سعدی راحت توست E
من این بیداد بر خود می‌پسندم E
خرامان از درم بازآ کت از جان آرزومندم E
به دیدار تو خوشنودم به گفتار تو خرسندم E
اگر چه خاطرت با هر کسی پیوندها دارد E
مباد آن روز و آن خاطر که من با جز تو پیوندم E
کسی مانند من جستی زهی بدعهد سنگین دل E
مکن کاندر وفاداری نخواهی یافت مانندم E
اگر خود نعمت قارون کسی در پایت اندازد E
کجا همتای من باشد که جان در پایت افکندم E
به جانت کز میان جان ز جانت دوستتر دارم E
به حق دوستی جانا که باور دار سوگندم E
مکن رغبت به هر سویی به یاران پراکنده E
که من مهر دگر یاران ز هر سویی پراکندم E
شراب وصلت اندرده که جام هجر نوشیدم E
درخت دوستی بنشان که بیخ صبر برکندم E
چو پای از جاده بیرون شد چه نفع از رفتن راهم E
چو کار از دست بیرون شد چه سود از دادن پندم E
معلم گو ادب کم کن که من ناجنس شاگردم E
پدر گو پند کمتر ده که من نااهل فرزندم E
به خواری در پیت سعدی چو گرد افتاده می‌گوید E
پسندی بر دلم گردی که بر دامانت نپسندم E
شکست عهد مودت نگار دلبندم E
برید مهر و وفا یار سست پیوندم E
به خاک پای عزیزان که از محبت دوست E
دل از محبت دنیا و آخرت کندم E
تطاولی که تو کردی به دوستی با من E
من آن به دشمن خون خوار خویش نپسندم E
اگر چه مهر بریدی و عهد بشکستی E
هنوز بر سر پیمان و عهد و سوگندم E
بیار ساقی سرمست جام باده عشق E
بده به رغم مناصح که می‌دهد پندم E
من آن نیم که پذیرم نصیحت عقلا E
پدر بگوی که من بی‌حساب فرزندم E
به خاک پای تو سوگند و جان زنده دلان E
که من به پای تو در مردن آرزومندم E
بیا بیا صنما کز سر پریشانی E
نماند جز سر زلف تو هیچ پابندم E
به خنده گفت که سعدی از این سخن بگریز E
کجا روم که به زندان عشق دربندم E
من با تو نه مرد پنجه بودم E
افکندم و مردی آزمودم E
دیدم دل خاص و عام بردی E
من نیز دلاوری نمودم E
در حلقه کارزارم انداخت E
آن نیزه که حلقه می‌ربودم E
انگشت نمای خلق بودم E
و انگشت به هیچ برنسودم E
عیب دگران نگویم این بار E
کاندر حق خویشتن شنودم E
گفتم که برآرم از تو فریاد E
فریاد که نشنوی چه سودم E
از چشم عنایتم مینداز E
کاول به تو چشم برگشودم E
گر سر برود فدای پایت E
مرگ آمدنیست دیر و زودم E
امروز چنانم از محبت E
کآتش به فلک رسید و دودم E
وان روز که سر برآرم از خاک E
مشتاق تو همچنان که بودم E
آمدی وه که چه مشتاق و پریشان بودم E
تا برفتی ز برم صورت بی‌جان بودم E
نه فراموشیم از ذکر تو خاموش نشاند E
که در اندیشه اوصاف تو حیران بودم E
بی تو در دامن گلزار نخفتم یک شب E
که نه در بادیه خار مغیلان بودم E
زنده می‌کرد مرا دم به دم امید وصال E
ور نه دور از نظرت کشته هجران بودم E
به تولای تو در آتش محنت چو خلیل E
گوییا در چمن لاله و ریحان بودم E
تا مگر یک نفسم بوی تو آرد دم صبح E
همه شب منتظر مرغ سحرخوان بودم E
سعدی از جور فراقت همه روز این می‌گفت E
عهد بشکستی و من بر سر پیمان بودم E
عهد بشکستی و من بر سر پیمان بودم E
شاکر نعمت و پرورده احسان بودم E
چه کند بنده که بر جور تحمل نکند E
بار بر گردن و سر بر خط فرمان بودم E
خار عشقت نه چنان پای نشاط آبله کرد E
که سر سبزه و پروای گلستان بودم E
روز هجرانت بدانستم قدر شب وصل E
عجب ار قدر نبود آن شب و نادان بودم E
گر به عقبی درم از حاصل دنیا پرسند E
گویم آن روز که در صحبت جانان بودم E
که پسندد که فراموش کنی عهد قدیم E
به وصالت که نه مستوجب هجران بودم E
خرم آن روز که بازآیی و سعدی گوید E
آمدی وه که چه مشتاق و پریشان بودم E
دو هفته می‌گذرد کان مه دوهفته ندیدم E
به جان رسیدم از آن تا به خدمتش نرسیدم E
حریف عهد مودت شکست و من نشکستم E
خلیل بیخ ارادت برید و من نبریدم E
به کام دشمنم ای دوست عاقبت بنشاندی E
به جای خود که چرا پند دوستان نشنیدم E
مرا به هیچ بدادی خلاف شرط محبت E
هنوز با همه عیبت به جان و دل بخریدم E
به خاک پای تو گفتم که تا تو دوست گرفتم E
ز دوستان مجازی چو دشمنان برمیدم E
قسم به روی تو گویم از آن زمان که برفتی E
که هیچ روی ندیدم که روی درنکشیدم E
تو را ببینم و خواهم که خاک پای تو باشم E
مرا ببینی و چون باد بگذری که ندیدم E
میان خلق ندیدی که چون دویدمت از پی E
زهی خجالت مردم چرا به سر ندویدم E
شکر خوش است ولیکن حلاوتش تو ندانی E
من این معامله دانم که طعم صبر چشیدم E
مرا رواست که دعوی کنم به صدق ارادت E
که هیچ در همه عالم به دوست برنگزیدم E
بنال مطرب مجلس بگوی گفته سعدی E
شراب انس بیاور که من نه مرد نبیدم E
من چون تو به دلبری ندیدم E
گلبرگ چنین طری ندیدم E
مانند تو آدمی در آفاق E
ممکن نبود پری ندیدم E
وین بوالعجبی و چشم بندی E
در صنعت سامری ندیدم E
با روی تو ماه آسمان را E
امکان برابری ندیدم E
لعلی چو لب شکرفشانت E
در کلبه جوهری ندیدم E
چون در دو رسته دهانت E
نظم سخن دری ندیدم E
مه را که خرد که من به کرات E
مه دیدم و مشتری ندیدم E
وین پرده راز پارسایان E
چندان که تو می‌دری ندیدم E
دیدم همه دلبران آفاق E
چون تو به دلاوری ندیدم E
جوری که تو می‌کنی در اسلام E
در ملت کافری ندیدم E
سعدی غم عشق خوبرویان E
چندان که تو می‌خوری ندیدم E
دیدم همه صوفیان آفاق E
مثل تو قلندری ندیدم E
می‌روم وز سر حسرت به قفا می‌نگرم E
خبر از پای ندارم که زمین می‌سپرم E
می‌روم بی‌دل و بی یار و یقین می‌دانم E
که من بی‌دل بی یار نه مرد سفرم E
خاک من زنده به تأثیر هوای لب توست E
سازگاری نکند آب و هوای دگرم E
وه که گر بر سر کوی تو شبی روز کنم E
غلغل اندر ملکوت افتد از آه سحرم E
پای می‌پیچم و چون پای دلم می‌پیچد E
بار می‌بندم و از بار فروبسته‌ترم E
چه کنم دست ندارم به گریبان اجل E
تا به تن در ز غمت پیرهن جان بدرم E
آتش خشم تو برد آب من خاک آلود E
بعد از این باد به گوش تو رساند خبرم E
هر نوردی که ز طومار غمم باز کنی E
حرف‌ها بینی آلوده به خون جگرم E
نی مپندار که حرفی به زبان آرم اگر E
تا به سینه چو قلم بازشکافند سرم E
به هوای سر زلف تو درآویخته بود E
از سر شاخ زبان برگ سخن‌های ترم E
گر سخن گویم من بعد شکایت باشد E
ور شکایت کنم از دست تو پیش که برم E
خار سودای تو آویخته در دامن دل E
ننگم آید که به اطراف گلستان گذرم E
بصر روشنم از سرمه خاک در توست E
قیمت خاک تو من دانم کاهل بصرم E
گر چه در کلبه خلوت بودم نور حضور E
هم سفر به که نماندست مجال حضرم E
سرو بالای تو در باغ تصور برپای E
شرم دارم که به بالای صنوبر نگرم E
گر به تن بازکنم جای دگر باکی نیست E
که به دل غاشیه بر سر به رکاب تو درم E
گر به دوری سفر از تو جدا خواهم ماند E
شرم بادم که همان سعدی کوته نظرم E
به قدم رفتم و ناچار به سر بازآیم E
گر به دامن نرسد چنگ قضا و قدرم E
شوخ چشمی چو مگس کردم و برداشت عدو E
به مگسران ملامت ز کنار شکرم E
از قفا سیر نگشتم من بدبخت هنوز E
می‌روم وز سر حسرت به قفا می‌نگرم E
نرفت تا تو برفتی خیالت از نظرم E
برفت در همه عالم به بی دلی خبرم E
نه بخت و دولت آنم که با تو بنشینم E
نه صبر و طاقت آنم که از تو درگذرم E
من از تو روی نخواهم به دیگری آورد E
که زشت باشد هر روز قبله دگرم E
بلای عشق تو بر من چنان اثر کرده‌ست E
که پند عالم و عابد نمی‌کند اثرم E
قیامتم که به دیوان حشر پیش آرند E
میان آن همه تشویش در تو می‌نگرم E
به جان دوست که چون دوست در برم باشد E
هزار دشمن اگر بر سرند غم نخورم E
نشان پیکر خوبت نمی‌توانم داد E
که در تأمل او خیره می‌شود بصرم E
تو نیز اگر نشناسی مرا عجب نبود E
که هر چه در نظر آید از آن ضعیفترم E
به جان و سر که نگردانم از وصال تو روی E
و گر هزار ملامت رسد به جان و سرم E
مرا مگوی که سعدی چرا پریشانی E
خیال روی تو بر می‌کند به یک دگرم E
یک امشبی که در آغوش شاهد شکرم E
گرم چو عود بر آتش نهند غم نخورم E
چو التماس برآمد هلاک باکی نیست E
کجاست تیر بلا گو بیا که من سپرم E
ببند یک نفس ای آسمان دریچه صبح E
بر آفتاب که امشب خوش است با قمرم E
ندانم این شب قدر است یا ستاره روز E
تویی برابر من یا خیال در نظرم E
خوشا هوای گلستان و خواب در بستان E
اگر نبودی تشویش بلبل سحرم E
بدین دو دیده که امشب تو را همی‌بینم E
دریغ باشد فردا که دیگری نگرم E
روان تشنه برآساید از وجود فرات E
مرا فرات ز سر برگذشت و تشنه‌ترم E
چو می‌ندیدمت از شوق بی‌خبر بودم E
کنون که با تو نشستم ز ذوق بی‌خبرم E
سخن بگوی که بیگانه پیش ما کس نیست E
به غیر شمع و همین ساعتش زبان ببرم E
میان ما به جز این پیرهن نخواهد بود E
و گر حجاب شود تا به دامنش بدرم E
مگوی سعدی از این درد جان نخواهد برد E
بگو کجا برم آن جان که از غمت ببرم E
شب دراز به امید صبح بیدارم E
مگر که بوی تو آرد نسیم اسحارم E
عجب که بیخ محبت نمی‌دهد بارم E
که بر وی این همه باران شوق می‌بارم E
از آستانه خدمت نمی‌توانم رفت E
اگر به منزل قربت نمی‌دهی بارم E
به تیغ هجر بکشتی مرا و برگشتی E
بیا و زنده جاوید کن دگربارم E
چه روزها به شب آورده‌ام در این امید E
که با وجود عزیزت شبی به روز آرم E
چه جرم رفت که با ما سخن نمی‌گویی E
چه کرده‌ام که به هجران تو سزاوارم E
هنوز با همه بدعهدیت دعاگویم E
هنوز با همه بی مهریت طلبکارم E
من از حکایت عشق تو بس کنم هیهات E
مگر اجل که ببندد زبان گفتارم E
هنوز قصه هجران و داستان فراق E
به سر نرفت و به پایان رسید طومارم E
اگر تو عمر در این ماجرا کنی سعدی E
حدیث عشق به پایان رسد نپندارم E
حدیث دوست نگویم مگر به حضرت دوست E
یکی تمام بود مطلع بر اسرارم E
من آن نیم که دل از مهر دوست بردارم E
و گر ز کینه دشمن به جان رسد کارم E
نه روی رفتنم از خاک آستانه دوست E
نه احتمال نشستن نه پای رفتارم E
کجا روم که دلم پای بند مهر کسیست E
سفر کنید رفیقان که من گرفتارم E
نه او به چشم ارادت نظر به جانب ما E
نمی‌کند که من از ضعف ناپدیدارم E
اگر هزار تعنت کنی و طعنه زنی E
من این طریق محبت ز دست نگذارم E
مرا به منظر خوبان اگر نباشد میل E
درست شد به حقیقت که نقش دیوارم E
در آن قضیه که با ما به صلح باشد دوست E
اگر جهان همه دشمن شود چه غم دارم E
به عشق روی تو اقرار می‌کند سعدی E
همه جهان به درآیند گو به انکارم E
کجا توانمت انکار دوستی کردن E
که آب دیده گواهی دهد به اقرارم E
منم این بی تو که پروای تماشا دارم E
کافرم گر دل باغ و سر صحرا دارم E
بر گلستان گذرم بی تو و شرمم ناید E
در ریاحین نگرم بی تو و یارا دارم E
که نه بر ناله مرغان چمن شیفته‌ام E
که نه سودای رخ لاله حمرا دارم E
بر گل روی تو چون بلبل مستم واله E
به رخ لاله و نسرین چه تمنا دارم E
گر چه لایق نبود دست من و دامن تو E
هر کجا پای نهی فرق سر آن جا دارم E
گر به مسجد روم ابروی تو محراب من است E
ور به آتشکده زلف تو چلیپا دارم E
دلم از پختن سودای وصال تو بسوخت E
تو من خام طمع بین که چه سودا دارم E
عقل مسکین به چه اندیشه فرا دست کنم E
دل شیدا به چه تدبیر شکیبا دارم E
سر من دار که چشم از همگان در دوزم E
دست من گیر که دست از دو جهان وادارم E
با توام یک نفس از هشت بهشت اولیتر E
من که امروز چنینم غم فردا دارم E
سعدی خویشتنم خوان که به معنی ز توام E
که به صورت نسب از آدم و حوا دارم E
باز از شراب دوشین در سر خمار دارم E
وز باغ وصل جانان گل در کنار دارم E
سرمست اگر به سودا برهم زنم جهانی E
عیبم مکن که در سر سودای یار دارم E
ساقی بیار جامی کز زهد توبه کردم E
مطرب بزن نوایی کز توبه عار دارم E
سیلاب نیستی را سر در وجود من ده E
کز خاکدان هستی بر دل غبار دارم E
شستم به آب غیرت نقش و نگار ظاهر E
کاندر سراچه دل نقش و نگار دارم E
موسی طور عشقم در وادی تمنا E
مجروح لن ترانی چون خود هزار دارم E
رفتی و در رکابت دل رفت و صبر و دانش E
بازآ که نیم جانی بهر نثار دارم E
چندم به سر دوانی پرگاروار گردت E
سرگشته‌ام ولیکن پای استوار دارم E
عقلی تمام باید تا دل قرار گیرد E
عقل از کجا و دل کو تا برقرار دارم E
زان می که ریخت عشقت در کام جان سعدی E
تا بامداد محشر در سر خمار دارم E
نه دسترسی به یار دارم E
نه طاقت انتظار دارم E
هر جور که از تو بر من آید E
از گردش روزگار دارم E
در دل غم تو کنم خزینه E
گر یک دل و گر هزار دارم E
این خسته دلم چو موی باریک E
از زلف تو یادگار دارم E
من کانده تو کشیده باشم E
اندوه زمانه خوار دارم E
در آب دو دیده از تو غرقم E
و امید لب و کنار دارم E
دل بردی و تن زدی همین بود E
من با تو بسی شمار دارم E
دشنام همی‌دهی به سعدی E
من با دو لب تو کار دارم E
من اگر نظر حرام است بسی گناه دارم E
چه کنم نمی‌توانم که نظر نگاه دارم E
ستم از کسیست بر من که ضرورت است بردن E
نه قرار زخم خوردن نه مجال آه دارم E
نه فراغت نشستن نه شکیب رخت بستن E
نه مقام ایستادن نه گریزگاه دارم E
نه اگر همی‌نشینم نظری کند به رحمت E
نه اگر همی‌گریزم دگری پناه دارم E
بسم از قبول عامی و صلاح نیکنامی E
چو به ترک سر بگفتم چه غم از کلاه دارم E
تن من فدای جانت سر بنده وآستانت E
چه مرا به از گدایی چو تو پادشاه دارم E
چو تو را بدین شگرفی قدم صلاح باشد E
نه مروت است اگر من نظر تباه دارم E
چه شب است یا رب امشب که ستاره‌ای برآمد E
که دگر نه عشق خورشید و نه مهر ماه دارم E
مکنید دردمندان گله از شب جدایی E
که من این صباح روشن ز شب سیاه دارم E
که نه روی خوب دیدن گنه است پیش سعدی E
تو گمان نیک بردی که من این گناه دارم E
من دوست می‌دارم جفا کز دست جانان می‌برم E
طاقت نمی‌دارم ولی افتان و خیزان می‌برم E
از دست او جان می‌برم تا افکنم در پای او E
تا تو نپنداری که من از دست او جان می‌برم E
تا سر برآورد از گریبان آن نگار سنگدل E
هر لحظه از بیداد او سر در گریبان می‌برم E
خواهی به لطفم گو بخوان خواهی به قهرم گو بران E
طوعا و کرها بنده‌ام ناچار فرمان می‌برم E
درمان درد عاشقان صبر است و من دیوانه‌ام E
نه درد ساکن می‌شود نه ره به درمان می‌برم E
ای ساربان آهسته رو با ناتوانان صبر کن E
تو بار جانان می‌بری من بار هجران می‌برم E
ای روزگار عافیت شکرت نکردم لاجرم E
دستی که در آغوش بود اکنون به دندان می‌برم E
گفتم به پایان آورم در عمر خود با او شبی E
حالا به عشق روی او روزی به پایان می‌برم E
سعدی دگربار از وطن عزم سفر کردی چرا E
از دست آن ترک خطا یرغو به قاآن می‌برم E
من خود ندانم وصف او گفتن سزای قدر او E
گل آورند از بوستان من گل به بستان می‌برم E
گر به رخسار چو ماهت صنما می‌نگرم E
به حقیقت اثر لطف خدا می‌نگرم E
تا مگر دیده ز روی تو بیابد اثری E
هر زمان صد رهت اندر سر و پا می‌نگرم E
تو به حال من مسکین به جفا می‌نگری E
من به خاک کف پایت به وفا می‌نگرم E
آفتابی تو و من ذره مسکین ضعیف E
تو کجا و من سرگشته کجا می‌نگرم E
سر زلفت ظلمات است و لبت آب حیات E
در سواد سر زلفت به خطا می‌نگرم E
هندوی چشم مبیناد رخ ترک تو باز E
گر به چین سر زلفت به خطا می‌نگرم E
راه عشق تو دراز است ولی سعدی وار E
می‌روم وز سر حسرت به قفا می‌نگرم E
به خدا اگر بمیرم که دل از تو برنگیرم E
برو ای طبیبم از سر که دوا نمی‌پذیرم E
همه عمر با حریفان بنشستمی و خوبان E
تو بخاستی و نقشت بنشست در ضمیرم E
مده ای حکیم پندم که به کار در نبندم E
که ز خویشتن گزیر است و ز دوست ناگزیرم E
برو ای سپر ز پیشم که به جان رسید پیکان E
بگذار تا ببینم که که می‌زند به تیرم E
نه نشاط دوستانم نه فراغ بوستانم E
بروید ای رفیقان به سفر که من اسیرم E
تو در آب اگر ببینی حرکات خویشتن را E
به زبان خود بگویی که به حسن بی‌نظیرم E
تو به خواب خوش بیاسای و به عیش و کامرانی E
که نه من غنوده‌ام دوش و نه مردم از نفیرم E
نه توانگران ببخشند فقیر ناتوان را E
نظری کن ای توانگر که به دیدنت فقیرم E
اگرم چو عود سوزی تن من فدای جانت E
که خوش است عیش مردم به روایح عبیرم E
نه تو گفته‌ای که سعدی نبرد ز دست من جان E
نه به خاک پای مردان چو تو می‌کشی نمیرم E
گر من ز محبتت بمیرم E
دامن به قیامتت بگیرم E
از دنیی و آخرت گزیر است E
وز صحبت دوست ناگزیرم E
ای مرهم ریش دردمندان E
درمان دگر نمی‌پذیرم E
آن کس که به جز تو کس ندارد E
در هر دو جهان من آن فقیرم E
ای محتسب از جوان چه خواهی E
من توبه نمی‌کنم که پیرم E
یک روز کمان ابروانش E
می‌بوسم و گو بزن به تیرم E
ای باد بهار عنبرین بوی E
در پای لطافت تو میرم E
چون می‌گذری به خاک شیراز E
گو من به فلان زمین اسیرم E
در خواب نمی‌روم که بی دوست E
پهلو نه خوش است بر حریرم E
ای مونس روزگار سعدی E
رفتی و نرفتی از ضمیرم E
من این طمع نکنم کز تو کام برگیرم E
مگر ببینمت از دور و گام برگیرم E
من این خیال نبندم که دانه‌ای به مراد E
میان این همه تشویش دام برگیرم E
ستاده‌ام به غلامی گرم قبول کنی E
و گر نخواهی کفش غلام برگیرم E
مرا ز دست تو گر منصفی و گر ظالم E
گریز نیست که دل زین مقام برگیرم E
ز فکرهای پریشان و بارهای فراق E
که بر دل است ندانم کدام برگیرم E
گرم هزار تعنت کنی و طعنه زنی E
من آن نیم که ره انتقام برگیرم E
گرم جواز نباشد به بارگاه قبول E
و گر مجال نباشد که کام برگیرم E
از این قدر نگریزم که بوسی از دهنت E
اگر حلال نباشد حرام برگیرم E
از تو با مصلحت خویش نمی‌پردازم E
همچو پروانه که می‌سوزم و در پروازم E
گر توانی که بجویی دلم امروز بجوی E
ور نه بسیار بجویی و نیابی بازم E
نه چنان معتقدم که‌م نظری سیر کند E
یا چنان تشنه که جیحون بنشاند آزم E
همچو چنگم سر تسلیم و ارادت در پیش E
تو به هر ضرب که خواهی بزن و بنوازم E
گر به آتش بریم صد ره و بیرون آری E
زر نابم که همان باشم اگر بگدازم E
گر تو آن جور پسندی که به سنگم بزنی E
از من این جرم نیاید که خلاف آغازم E
خدمتی لایقم از دست نیاید چه کنم E
سر نه چیزیست که در پای عزیزان بازم E
من خراباتیم و عاشق و دیوانه و مست E
بیشتر زین چه حکایت بکند غمازم E
ماجرای دل دیوانه بگفتم به طبیب E
که همه شب در چشم است به فکرت بازم E
گفت از این نوع شکایت که تو داری سعدی E
درد عشق است ندانم که چه درمان سازم E
نظر از مدعیان بر تو نمی‌اندازم E
تا نگویند که من با تو نظر می‌بازم E
آرزو می‌کندم در همه عالم صیدی E
که نباشند رفیقان حسود انبازم E
درد پنهان فراقم ز تحمل بگذشت E
ور نه از دل نرسیدی به زبان آوازم E
چون کبوتر بگرفتیم به دام سر زلف E
دیده بردوختی از خلق جهان چون بازم E
به سرانگشت بخواهی دل مسکینان برد E
دست واپوش که من پنجه نمی‌اندازم E
مطرب آهنگ بگردان که دگر هیچ نماند E
که از این پرده که گفتی به درافتد رازم E
کس ننالید در این عهد چو من در غم دوست E
که به آفاق نظر می‌رود از شیرازم E
چند گفتند که سعدی نفسی باز خود آی E
گفتم از دوست نشاید که به خود پردازم E
خنک آن روز که در پای تو جان اندازم E
عقل در دمدمه خلق جهان اندازم E
نامه حسن تو بر عالم و جاهل خوانم E
نامت اندر دهن پیر و جوان اندازم E
تا کی این پرده جان سوز پس پرده زنم E
تا کی این ناوک دلدوز نهان اندازم E
دردنوشان غمت را چو شود مجلس گرم E
خویشتن را به طفیلی به میان اندازم E
تا نه هر بی‌خبری وصف جمالت گوید E
سنگ تعظیم تو در راه بیان اندازم E
گر به میدان محاکای تو جولان یابم E
گوی دل در خم چوگان زبان اندازم E
گردنان را به سرانگشت قبولت ره نیست E
چون قلم هستی خود را سر از آن اندازم E
یاد سعدی کن و جان دادن مشتاقان بین E
حق علیم است که لبیک زنان اندازم E
وه که در عشق چنان می‌سوزم E
که به یک شعله جهان می‌سوزم E
شمع وش پیش رخ شاهد یار E
دم به دم شعله زنان می‌سوزم E
سوختم گر چه نمی‌یارم گفت E
که من از عشق فلان می‌سوزم E
رحمتی کن که به سر می‌گردم E
شفقتی بر که به جان می‌سوزم E
با تو یاران همه در ناز و نعیم E
من گنه کارم از آن می‌سوزم E
سعدیا ناله مکن گر نکنم E
کس نداند که نهان می‌سوزم E
یک روز به شیدایی در زلف تو آویزم E
زان دو لب شیرینت صد شور برانگیزم E
گر قصد جفا داری اینک من و اینک سر E
ور راه وفا داری جان در قدمت ریزم E
بس توبه و پرهیزم کز عشق تو باطل شد E
من بعد بدان شرطم کز توبه بپرهیزم E
سیم دل مسکینم در خاک درت گم شد E
خاک سر هر کویی بی فایده می‌بیزم E
در شهر به رسوایی دشمن به دفم برزد E
تا بر دف عشق آمد تیر نظر تیزم E
مجنون رخ لیلی چون قیس بنی عامر E
فرهاد لب شیرین چون خسرو پرویزم E
گفتی به غمم بنشین یا از سر جان برخیز E
فرمان برمت جانا بنشینم و برخیزم E
گر بی تو بود جنت بر کنگره ننشینم E
ور با تو بود دوزخ در سلسله آویزم E
با یاد تو گر سعدی در شعر نمی‌گنجد E
چون دوست یگانه شد با غیر نیامیزم E
من بی‌مایه که باشم که خریدار تو باشم E
حیف باشد که تو یار من و من یار تو باشم E
تو مگر سایه لطفی به سر وقت من آری E
که من آن مایه ندارم که به مقدار تو باشم E
خویشتن بر تو نبندم که من از خود نپسندم E
که تو هرگز گل من باشی و من خار تو باشم E
هرگز اندیشه نکردم که کمندت به من افتد E
که من آن وقع ندارم که گرفتار تو باشم E
هرگز اندر همه عالم نشناسم غم و شادی E
مگر آن وقت که شادی خور و غمخوار تو باشم E
گذر از دست رقیبان نتوان کرد به کویت E
مگر آن وقت که در سایه زنهار تو باشم E
گر خداوند تعالی به گناهیت بگیرد E
گو بیامرز که من حامل اوزار تو باشم E
مردمان عاشق گفتار من ای قبله خوبان E
چون نباشند که من عاشق دیدار تو باشم E
من چه شایسته آنم که تو را خوانم و دانم E
مگرم هم تو ببخشی که سزاوار تو باشم E
گر چه دانم که به وصلت نرسم بازنگردم E
تا در این راه بمیرم که طلبکار تو باشم E
نه در این عالم دنیا که در آن عالم عقبی E
همچنان بر سر آنم که وفادار تو باشم E
خاک بادا تن سعدی اگرش تو نپسندی E
که نشاید که تو فخر من و من عار تو باشم E
در آن نفس که بمیرم در آرزوی تو باشم E
بدان امید دهم جان که خاک کوی تو باشم E
به وقت صبح قیامت که سر ز خاک برآرم E
به گفت و گوی تو خیزم به جست و جوی تو باشم E
به مجمعی که درآیند شاهدان دو عالم E
نظر به سوی تو دارم غلام روی تو باشم E
به خوابگاه عدم گر هزار سال بخسبم E
ز خواب عاقبت آگه به بوی موی تو باشم E
حدیث روضه نگویم گل بهشت نبویم E
جمال حور نجویم دوان به سوی تو باشم E
می بهشت ننوشم ز دست ساقی رضوان E
مرا به باده چه حاجت که مست روی تو باشم E
هزار بادیه سهل است با وجود تو رفتن E
و گر خلاف کنم سعدیا به سوی تو باشم E
غم زمانه خورم یا فراق یار کشم E
به طاقتی که ندارم کدام بار کشم E
نه قوتی که توانم کناره جستن از او E
نه قدرتی که به شوخیش در کنار کشم E
نه دست صبر که در آستین عقل برم E
نه پای عقل که در دامن قرار کشم E
ز دوستان به جفا سیرگشت مردی نیست E
جفای دوست زنم گر نه مردوار کشم E
چو می‌توان به صبوری کشید جور عدو E
چرا صبور نباشم که جور یار کشم E
شراب خورده ساقی ز جام صافی وصل E
ضرورت است که درد سر خمار کشم E
گلی چو روی تو گر در چمن به دست آید E
کمینه دیده سعدیش پیش خار کشم E
هزار جهد بکردم که سر عشق بپوشم E
نبود بر سر آتش میسرم که نجوشم E
به هوش بودم از اول که دل به کس نسپارم E
شمایل تو بدیدم نه صبر ماند و نه هوشم E
حکایتی ز دهانت به گوش جان من آمد E
دگر نصیحت مردم حکایت است به گوشم E
مگر تو روی بپوشی و فتنه بازنشانی E
که من قرار ندارم که دیده از تو بپوشم E
من رمیده دل آن به که در سماع نیایم E
که گر به پای درآیم به دربرند به دوشم E
بیا به صلح من امروز در کنار من امشب E
که دیده خواب نکرده‌ست از انتظار تو دوشم E
مرا به هیچ بدادی و من هنوز بر آنم E
که از وجود تو مویی به عالمی نفروشم E
به زخم خورده حکایت کنم ز دست جراحت E
که تندرست ملامت کند چو من بخروشم E
مرا مگوی که سعدی طریق عشق رها کن E
سخن چه فایده گفتن چو پند می‌ننیوشم E
به راه بادیه رفتن به از نشستن باطل E
و گر مراد نیابم به قدر وسع بکوشم E
بار فراق دوستان بس که نشست بر دلم E
می‌روم و نمی‌رود ناقه به زیر محملم E
بار بیفکند شتر چون برسد به منزلی E
بار دل است همچنان ور به هزار منزلم E
ای که مهار می‌کشی صبر کن و سبک مرو E
کز طرفی تو می‌کشی وز طرفی سلاسلم E
بارکشیده جفا پرده دریده هوا E
راه ز پیش و دل ز پس واقعه‌ایست مشکلم E
معرفت قدیم را بعد حجاب کی شود E
گر چه به شخص غایبی در نظری مقابلم E
آخر قصد من تویی غایت جهد و آرزو E
تا نرسم ز دامنت دست امید نگسلم E
ذکر تو از زبان من فکر تو از جنان من E
چون برود که رفته‌ای در رگ و در مفاصلم E
مشتغل توام چنان کز همه چیز غایبم E
مفتکر توام چنان کز همه خلق غافلم E
گر نظری کنی کند کشته صبر من ورق E
ور نکنی چه بر دهد بیخ امید باطلم E
سنت عشق سعدیا ترک نمی‌دهی بلی E
کی ز دلم به در رود خوی سرشته در گلم E
داروی درد شوق را با همه علم عاجزم E
چاره کار عشق را با همه عقل جاهلم E
تا تو به خاطر منی کس نگذشت بر دلم E
مثل تو کیست در جهان تا ز تو مهر بگسلم E
من چو به آخرت روم رفته به داغ دوستی E
داروی دوستی بود هر چه بروید از گلم E
میرم و همچنان رود نام تو بر زبان من E
ریزم و همچنان بود مهر تو در مفاصلم E
حاصل عمر صرف شد در طلب وصال تو E
با همه سعی اگر به خود ره ندهی چه حاصلم E
باد به دست آرزو در طلب هوای دل E
گر نکند معاونت دور زمان مقبلم E
لایق بندگی نیم بی هنری و قیمتی E
ور تو قبول می‌کنی با همه نقص فاضلم E
مثل تو را به خون من ور بکشی به باطلم E
کس نکند مطالبت زان که غلام قاتلم E
کشتی من که در میان آب گرفت و غرق شد E
گر بود استخوان برد باد صبا به ساحلم E
سرو برفت و بوستان از نظرم به جملگی E
می‌نرود صنوبری بیخ گرفته در دلم E
فکرت من کجا رسد در طلب وصال تو E
این همه یاد می‌رود وز تو هنوز غافلم E
لشکر عشق سعدیا غارت عقل می‌کند E
تا تو دگر به خویشتن ظن نبری که عاقلم E
امروز مبارک است فالم E
کافتاد نظر بر آن جمالم E
الحمد خدای آسمان را E
کاختر به درآمد از وبالم E
خواب است مگر که می‌نماید E
یا عشوه همی‌دهد خیالم E
کاین بخت نبود هیچ روزم E
وین گل نشکفت هیچ سالم E
امروز بدیدم آن چه دل خواست E
دید آن چه نخواست بدسگالم E
اکنون که تو روی باز کردی E
رو باز به خیر کرد حالم E
دیگر چه توقع است از ایام E
چون بدر تمام شد هلالم E
بازآی کز اشتیاق رویت E
بگرفت ز خویشتن ملالم E
آزرده‌ام از فراق چونانک E
دل باز نمی‌دهد وصالم E
وز غایت تشنگی که بردم E
در حلق نمی‌رود زلالم E
بیچاره به رویت آمدم باز E
چون چاره نماند و احتیالم E
از جور تو هم در تو گیرم E
وز دست تو هم بر تو نالم E
چون دوست موافق است سعدی E
سهل است جفای خلق عالم E
تا خبر دارم از او بی‌خبر از خویشتنم E
با وجودش ز من آواز نیاید که منم E
پیرهن می‌بدرم دم به دم از غایت شوق E
که وجودم همه او گشت و من این پیرهنم E
ای رقیب این همه سودا مکن و جنگ مجوی E
برکنم دیده که من دیده از او برنکنم E
خود گرفتم که نگویم که مرا واقعه‌ایست E
دشمن و دوست بدانند قیاس از سخنم E
در همه شهر فراهم ننشست انجمنی E
که نه من در غمش افسانه آن انجمنم E
برشکست از من و از رنج دلم باک نداشت E
من نه آنم که توانم که از او برشکنم E
گر همین سوز رود با من مسکین در گور E
خاک اگر بازکنی سوخته یابی کفنم E
گر به خون تشنه‌ای اینک من و سر باکی نیست E
که به فتراک تو به زان که بود بر بدنم E
مرد و زن گر به جفا کردن من برخیزند E
گر بگردم ز وفای تو نه مردم که زنم E
شرط عقل است که مردم بگریزند از تیر E
من گر از دست تو باشد مژه بر هم نزنم E
تا به گفتار درآمد دهن شیرینت E
بیم آن است که شوری به جهان درفکنم E
لب سعدی و دهانت ز کجا تا به کجا E
این قدر بس که رود نام لبت بر دهنم E
چشم که بر تو می‌کنم چشم حسود می‌کنم E
شکر خدا که باز شد دیده بخت روشنم E
هرگزم این گمان نبد با تو که دوستی کنم E
باورم این نمی‌شود با تو نشسته کاین منم E
دامن خیمه برفکن دشمن و دوست گو ببین E
کاین همه لطف می‌کند دوست به رغم دشمنم E
عالم شهر گو مرا وعظ مگو که نشنوم E
پیر محله گو مرا توبه مده که بشکنم E
گر بزنی به خنجرم کز پی او دگر مرو E
نعره شوق می‌زنم تا رمقیست در تنم E
این نه نصیحتی بود کز غم دوست توبه کن E
سخت سیه دلی بود آن که ز دوست برکنم E
گر همه عمر بشکنم عهد تو پس درست شد E
کاین همه ذکر دوستی لاف دروغ می‌زنم E
پیشم از این سلامتی بود و دلی و دانشی E
عشق تو آتشی بزد پاک بسوخت خرمنم E
شهری اگر به قصد من جمع شوند و متفق E
با همه تیغ برکشم وز تو سپر بیفکنم E
چند فشانی آستین بر من و روزگار من E
دست رها نمی‌کند مهر گرفته دامنم E
گر به مراد من روی ور نروی تو حاکمی E
من به خلاف رای تو گر نفسی زنم زنم E
این همه نیش می‌خورد سعدی و پیش می‌رود E
خون برود در این میان گر تو تویی و من منم E
گر تیغ برکشد که محبان همی‌زنم E
اول کسی که لاف محبت زند منم E
گویند پای دار اگرت سر دریغ نیست E
گو سر قبول کن که به پایش درافکنم E
امکان دیده بستنم از روی دوست نیست E
اولیتر آن که گوش نصیحت بیاکنم E
آورده‌اند صحبت خوبان که آتش است E
بر من به نیم جو که بسوزند خرمنم E
من مرغ زیرکم که چنانم خوش اوفتاد E
در قید او که یاد نیاید نشیمنم E
دردیست در دلم که گر از پیش آب چشم E
برگیرم آستین برود تا به دامنم E
گر پیرهن به در کنم از شخص ناتوان E
بینی که زیر جامه خیالیست یا تنم E
شرط است احتمال جفاهای دشمنان E
چون دل نمی‌دهد که دل از دوست برکنم E
دردی نبوده را چه تفاوت کند که من E
بیچاره درد می‌خورم و نعره می‌زنم E
بر تخت جم پدید نیاید شب دراز E
من دانم این حدیث که در چاه بیژنم E
گویند سعدیا مکن از عشق توبه کن E
مشکل توانم و نتوانم که نشکنم E
آن دوست که من دارم وان یار که من دانم E
شیرین دهنی دارد دور از لب و دندانم E
بخت این نکند با من کان شاخ صنوبر را E
بنشینم و بنشانم گل بر سرش افشانم E
ای روی دلارایت مجموعه زیبایی E
مجموع چه غم دارد از من که پریشانم E
دریاب که نقشی ماند از طرح وجود من E
چون یاد تو می‌آرم خود هیچ نمی‌مانم E
با وصل نمی‌پیچم وز هجر نمی‌نالم E
حکم آن چه تو فرمایی من بنده فرمانم E
ای خوبتر از لیلی بیم است که چون مجنون E
عشق تو بگرداند در کوه و بیابانم E
یک پشت زمین دشمن گر روی به من آرند E
از روی تو بیزارم گر روی بگردانم E
در دام تو محبوسم در دست تو مغلوبم E
وز ذوق تو مدهوشم در وصف تو حیرانم E
دستی ز غمت بر دل پایی ز پیت در گل E
با این همه صبرم هست وز روی تو نتوانم E
در خفیه همی‌نالم وین طرفه که در عالم E
عشاق نمی‌خسبند از ناله پنهانم E
بینی که چه گرم آتش در سوخته می‌گیرد E
تو گرمتری ز آتش من سوخته تر ز آنم E
گویند مکن سعدی جان در سر این سودا E
گر جان برود شاید من زنده به جانانم E
آن نه روی است که من وصف جمالش دانم E
این حدیث از دگری پرس که من حیرانم E
همه بینند نه این صنع که من می‌بینم E
همه خوانند نه این نقش که من می‌خوانم E
آن عجب نیست که سرگشته بود طالب دوست E
عجب این است که من واصل و سرگردانم E
سرو در باغ نشانند و تو را بر سر و چشم E
گر اجازت دهی ای سرو روان بنشانم E
عشق من بر گل رخسار تو امروزی نیست E
دیر سال است که من بلبل این بستانم E
به سرت کز سر پیمان محبت نروم E
گر بفرمایی رفتن به سر پیکانم E
باش تا جان برود در طلب جانانم E
که به کاری به از این بازنیاید جانم E
هر نصیحت که کنی بشنوم ای یار عزیز E
صبرم از دوست مفرمای که من نتوانم E
عجب از طبع هوسناک منت می‌آید E
من خود از مردم بی طبع عجب می‌مانم E
گفته بودی که بود در همه عالم سعدی E
من به خود هیچ نیم هر چه تو گویی آنم E
گر به تشریف قبولم بنوازی ملکم E
ور به تازانه قهرم بزنی شیطانم E
اگر دستم رسد روزی که انصاف از تو بستانم E
قضای عهد ماضی را شبی دستی برافشانم E
چنانت دوست می‌دارم که گر روزی فراق افتد E
تو صبر از من توانی کرد و من صبر از تو نتوانم E
دلم صد بار می‌گوید که چشم از فتنه بر هم نه E
دگر ره دیده می‌افتد بر آن بالای فتانم E
تو را در بوستان باید که پیش سرو بنشینی E
و گر نه باغبان گوید که دیگر سرو ننشانم E
رفیقانم سفر کردند هر یاری به اقصایی E
خلاف من که بگرفته است دامن در مغیلانم E
به دریایی درافتادم که پایانش نمی‌بینم E
کسی را پنجه افکندم که درمانش نمی‌دانم E
فراقم سخت می‌آید ولیکن صبر می‌باید E
که گر بگریزم از سختی رفیق سست پیمانم E
مپرسم دوش چون بودی به تاریکی و تنهایی E
شب هجرم چه می‌پرسی که روز وصل حیرانم E
شبان آهسته می‌نالم مگر دردم نهان ماند E
به گوش هر که در عالم رسید آواز پنهانم E
دمی با دوست در خلوت به از صد سال در عشرت E
من آزادی نمی‌خواهم که با یوسف به زندانم E
من آن مرغ سخندانم که در خاکم رود صورت E
هنوز آواز می‌آید به معنی از گلستانم E
ای مرهم ریش و مونس جانم E
چندین به مفارقت مرنجانم E
ای راحت اندرون مجروحم E
جمعیت خاطر پریشانم E
گویند بدار دستش از دامن E
تا دست بدارد از گریبانم E
آن کس که مرا به باغ می‌خواند E
بی روی تو می‌برد به زندانم E
وین طرفه که ره نمی‌برم پیشت E
وز پیش تو ره به در نمی‌دانم E
یک روز به بندگی قبولم کن E
روز دگرم ببین که سلطانم E
ای گلبن بوستان روحانی E
مشغول بکردی از گلستانم E
زان روز که سرو قامتت دیدم E
از یاد برفت سرو بستانم E
آن در دو رسته در حدیث آمد E
وز دیده بیوفتاد مرجانم E
گویند صبور باش از او سعدی E
بارش بکشم که صبر نتوانم E
ای کاش که جان در آستین بودی E
تا بر سر مونس دل افشانم E
بس که در منظر تو حیرانم E
صورتت را صفت نمی‌دانم E
پارسایان ملامتم مکنید E
که من از عشق توبه نتوانم E
هر که بینی به جسم و جان زنده‌ست E
من به امید وصل جانانم E
به چه کار آید این بقیت جان E
که به معشوق برنیفشانم E
گر تو از من عنان بگردانی E
من به شمشیر برنگردانم E
گر بخوانی مقیم درگاهم E
ور برانی مطیع فرمانم E
من نه آنم که سست بازآیم E
ور ز سختی به لب رسد جانم E
گر اجابت کنی و گر نکنی E
چاره من دعاست می‌خوانم E
سهل باشد صعوبت ظلمات E
گر به دست آید آب حیوانم E
تا کی آخر جفا بری سعدی E
چه کنم پای بند احسانم E
کار مردان تحمل است و سکون E
من کیم خاک پای مردانم E
سخن عشق تو بی آن که برآید به زبانم E
رنگ رخساره خبر می‌دهد از حال نهانم E
گاه گویم که بنالم ز پریشانی حالم E
بازگویم که عیان است چه حاجت به بیانم E
هیچم از دنیی و عقبی نبرد گوشه خاطر E
که به دیدار تو شغل است و فراغ از دو جهانم E
گر چنان است که روی من مسکین گدا را E
به در غیر ببینی ز در خویش برانم E
من در اندیشه آنم که روان بر تو فشانم E
نه در اندیشه که خود را ز کمندت برهانم E
گر تو شیرین زمانی نظری نیز به من کن E
که به دیوانگی از عشق تو فرهاد زمانم E
نه مرا طاقت غربت نه تو را خاطر قربت E
دل نهادم به صبوری که جز این چاره ندانم E
من همان روز بگفتم که طریق تو گرفتم E
که به جانان نرسم تا نرسد کار به جانم E
درم از دیده چکان است به یاد لب لعلت E
نگهی باز به من کن که بسی در بچکانم E
سخن از نیمه بریدم که نگه کردم و دیدم E
که به پایان رسدم عمر و به پایان نرسانم E
گر دست دهد هزار جانم E
در پای مبارکت فشانم E
آخر به سرم گذر کن ای دوست E
انگار که خاک آستانم E
هر حکم که بر سرم برانی E
سهل است ز خویشتن مرانم E
تو خود سر وصل ما نداری E
من عادت بخت خویش دانم E
هیهات که چون تو شاهبازی E
تشریف دهد به آشیانم E
گر خانه محقر است و تاریک E
بر دیده روشنت نشانم E
گر نام تو بر سرم بگویند E
فریاد برآید از روانم E
شب نیست که در فراق رویت E
زاری به فلک نمی‌رسانم E
آخر نه من و تو دوست بودیم E
عهد تو شکست و من همانم E
من مهره مهر تو نریزم E
الا که بریزد استخوانم E
من ترک وصال تو نگویم E
الا به فراق جسم و جانم E
مجنونم اگر بهای لیلی E
ملک عرب و عجم ستانم E
شیرین زمان تویی به تحقیق E
من بنده خسرو زمانم E
شاهی که ورا رسد که گوید E
مولای اکابر جهانم E
ایوان رفیعش آسمان را E
گوید تو زمین من آسمانم E
دانی که ستم روا ندارد E
مگذار که بشنود فغانم E
هر کس به زمان خویشتن بود E
من سعدی آخرالزمانم E
مرا تا نقره باشد می‌فشانم E
تو را تا بوسه باشد می‌ستانم E
و گر فردا به زندان می‌برندم E
به نقد این ساعت اندر بوستانم E
جهان بگذار تا بر من سر آید E
که کام دل تو بودی از جهانم E
چه دامن‌های گل باشد در این باغ E
اگر چیزی نگوید باغبانم E
نمی‌دانستم از بخت همایون E
که سیمرغی فتد در آشیانم E
تو عشق آموختی در شهر ما را E
بیا تا شرح آن هم بر تو خوانم E
سخن‌ها دارم از دست تو در دل E
ولیکن در حضورت بی زبانم E
بگویم تا بداند دشمن و دوست E
که من مستی و مستوری ندانم E
مگو سعدی مراد خویش برداشت E
اگر تو سنگدل من مهربانم E
اگر تو سرو سیمین تن بر آنی E
که از پیشم برانی من بر آنم E
که تا باشم خیالت می‌پرستم E
و گر رفتم سلامت می‌رسانم E
ما همه چشمیم و تو نور ای صنم E
چشم بد از روی تو دور ای صنم E
روی مپوشان که بهشتی بود E
هر که ببیند چو تو حور ای صنم E
حور خطا گفتم اگر خواندمت E
ترک ادب رفت و قصور ای صنم E
تا به کرم خرده نگیری که من E
غایبم از ذوق حضور ای صنم E
روی تو بر پشت زمین خلق را E
موجب فتنه‌ست و فتور ای صنم E
این همه دلبندی و خوبی تو را E
موضع ناز است و غرور ای صنم E
سروبنی خاسته چون قامتت E
تا ننشینیم صبور ای صنم E
این همه طوفان به سرم می‌رود E
از جگری همچو تنور ای صنم E
سعدی از این چشمه حیوان که خورد E
سیر نگردد به مرور ای صنم E
چون من به نفس خویشتن این کار می‌کنم E
بر فعل دیگران به چه انکار می‌کنم E
بلبل سماع بر گل بستان همی‌کند E
من بر گل شقایق رخسار می‌کنم E
هر جا که سرو قامتی و موی دلبریست E
خود را بدان کمند گرفتار می‌کنم E
گر تیغ برکشند عزیزان به خون من E
من همچنان تأمل دیدار می‌کنم E
هیچم نماند در همه عالم به اتفاق E
الا سری که در قدم یار می‌کنم E
آن‌ها که خوانده‌ام همه از یاد من برفت E
الا حدیث دوست که تکرار می‌کنم E
چون دست قدرتم به تمنا نمی‌رسد E
صبر از مراد نفس به ناچار می‌کنم E
همسایه گو گواهی مستی و عاشقی E
بر من مده که خویشتن اقرار می‌کنم E
من بعد از این نه زهد فروشم نه معرفت E
کان در ضمیر نیست که اظهار می‌کنم E
جان است و از محبت جانان دریغ نیست E
اینم که دست می‌دهد ایثار می‌کنم E
زنار اگر ببندی سعدی هزار بار E
به زان که خرقه بر سر زنار می‌کنم E
آن کس که از او صبر محال است و سکونم E
بگذشت ده انگشت فروبرده به خونم E
پرسید که چونی ز غم و درد جدایی E
گفتم نه چنانم که توان گفت که چونم E
زان گه که مرا روی تو محراب نظر شد E
از دست زبان‌ها به تحمل چو ستونم E
مشنو که همه عمر جفا برده‌ام از کس E
جز بر سر کوی تو که دیوار زبونم E
بیم است چو شرح غم عشق تو نویسم E
کآتش به قلم در فتد از سوز درونم E
آنان که شمردند مرا عاقل و هشیار E
کو تا بنویسند گواهی به جنونم E
شمشیر برآور که مرادم سر سعدیست E
ور سر ننهم در قدمت عاشق دونم E
ز دستم بر نمی‌خیزد که یک دم بی تو بنشینم E
به جز رویت نمی‌خواهم که روی هیچ کس بینم E
من اول روز دانستم که با شیرین درافتادم E
که چون فرهاد باید شست دست از جان شیرینم E
تو را من دوست می‌دارم خلاف هر که در عالم E
اگر طعنه است در عقلم اگر رخنه است در دینم E
و گر شمشیر برگیری سپر پیشت بیندازم E
که بی شمشیر خود کشتی به ساعدهای سیمینم E
برآی ای صبح مشتاقان اگر نزدیک روز آمد E
که بگرفت این شب یلدا ملال از ماه و پروینم E
ز اول هستی آوردم قفای نیستی خوردم E
کنون امید بخشایش همی‌دارم که مسکینم E
دلی چون شمع می‌باید که بر جانم ببخشاید E
که جز وی کس نمی‌بینم که می‌سوزد به بالینم E
تو همچون گل ز خندیدن لبت با هم نمی‌آید E
روا داری که من بلبل چو بوتیمار بنشینم E
رقیب انگشت می‌خاید که سعدی چشم بر هم نه E
مترس ای باغبان از گل که می‌بینم نمی‌چینم E
من از تو صبر ندارم که بی تو بنشینم E
کسی دگر نتوانم که بر تو بگزینم E
بپرس حال من آخر چو بگذری روزی E
که چون همی‌گذرد روزگار مسکینم E
من اهل دوزخم ار بی تو زنده خواهم شد E
که در بهشت نیارد خدای غمگینم E
ندانمت که چه گویم تو هر دو چشم منی E
که بی وجود شریفت جهان نمی‌بینم E
چو روی دوست نبینی جهان ندیدن به E
شب فراق منه شمع پیش بالینم E
ضرورت است که عهد وفا به سر برمت E
و گر جفا به سر آید هزار چندینم E
نه هاونم که بنالم به کوفتی از یار E
چو دیگ بر سر آتش نشان که بنشینم E
بگرد بر سرم ای آسیای دور زمان E
به هر جفا که توانی که سنگ زیرینم E
چو بلبل آمدمت تا چو گل ثنا گویم E
چو لاله لال بکردی زبان تحسینم E
مرا پلنگ به سرپنجه ای نگار نکشت E
تو می‌کشی به سر پنجه نگارینم E
چو ناف آهو خونم بسوخت در دل تنگ E
برفت در همه آفاق بوی مشکینم E
هنر بیار و زبان آوری مکن سعدی E
چه حاجت است بگوید شکر که شیرینم E
منم یا رب در این دولت که روی یار می‌بینم E
فراز سرو سیمینش گلی بر بار می‌بینم E
مگر طوبی برآمد در سرابستان جان من E
که بر هر شعبه‌ای مرغی شکرگفتار می‌بینم E
مگر دنیا سر آمد کاین چنین آزاد در جنت E
می بی درد می‌نوشم گل بی خار می‌بینم E
عجب دارم ز بخت خویش و هر دم در گمان افتم E
که مستم یا به خوابم یا جمال یار می‌بینم E
زمین بوسیده‌ام بسیار و خدمت کرده تا اکنون E
لب معشوق می‌بوسم رخ دلدار می‌بینم E
چه طاعت کرده‌ام گویی که این پاداش می‌یابم E
چه فرمان برده‌ام گویی که این مقدار می‌بینم E
تویی یارا که خواب آلود بر من تاختن کردی E
منم یا رب که بخت خود چنین بیدار می‌بینم E
چو خلوت با میان آمد نخواهم شمع کاشانه E
تمنای بهشتم نیست چون دیدار می‌بینم E
کدام آلاله می‌بویم که مغزم عنبرآگین شد E
چه ریحان دسته بندم چون جهان گلزار می‌بینم E
ز گردون نعره می‌آید که اینت بوالعجب کاری E
که سعدی را ز روی دوست برخوردار می‌بینم E
دلم تا عشقباز آمد در او جز غم نمی‌بینم E
دلی بی غم کجا جویم که در عالم نمی‌بینم E
دمی با همدمی خرم ز جانم بر نمی‌آید E
دمم با جان برآید چون که یک همدم نمی‌بینم E
مرا رازیست اندر دل به خون دیده پرورده E
ولیکن با که گویم راز چون محرم نمی‌بینم E
قناعت می‌کنم با درد چون درمان نمی‌یابم E
تحمل می‌کنم با زخم چون مرهم نمی‌بینم E
خوشا و خرما آن دل که هست از عشق بیگانه E
که من تا آشنا گشتم دل خرم نمی‌بینم E
نم چشم آبروی من ببرد از بس که می‌گریم E
چرا گریم کز آن حاصل برون از نم نمی‌بینم E
کنون دم درکش ای سعدی که کار از دست بیرون شد E
به امید دمی با دوست وان دم هم نمی‌بینم E
من از اینجا به ملامت نروم E
که من اینجا به امیدی گروم E
گر به عقلم سخنی می‌گویند E
بیم آن است که دیوانه شوم E
گوش دل رفته به آواز سماع E
نتوانم که نصیحت شنوم E
همه گو باد ببر خرمن عمر E
دو جهان بی تو نیرزد دو جوم E
دوستان عیب و ملامت مکنید E
کانچه خود کاشته باشم دروم E
من بیچاره گردن به کمند E
چه کنم گر به رکابش نروم E
سعدیا گفت به خوابم بینی E
بی‌وفا یارم اگر می‌غنوم E
نه از چینم حکایت کن نه از روم E
که من دل با یکی دارم در این بوم E
هر آن ساعت که با یاد من آید E
فراموشم شود موجود و معدوم E
ز دنیا بخش ما غم خوردن آمد E
نشاید خوردن الا رزق مقسوم E
رطب شیرین و دست از نخل کوتاه E
زلال اندر میان و تشنه محروم E
از آن شاهد که در اندیشه ماست E
ندانم زاهدی در شهر معصوم E
به روی او نماند هیچ منظور E
به بوی او نماند هیچ مشموم E
نه بی او عشق می‌خواهم نه با او E
که او در سلک من حیف است منظوم E
رفیقان چشم ظاهربین بدوزید E
که ما را در میان سریست مکتوم E
همه عالم گر این صورت ببینند E
کس این معنی نخواهد کرد مفهوم E
چنان سوزم که خامانم نبینند E
نداند تندرست احوال محموم E
مرا گر دل دهی ور جان ستانی E
عبادت لازم است و بنده ملزوم E
نشاید برد سعدی جان از این کار E
مسافر تشنه و جلاب مسموم E
چو آهن تاب آتش می‌نیارد E
همی‌باید که پیشانی کند موم E
تو مپندار کز این در به ملامت بروم E
دلم اینجاست بده تا به سلامت بروم E
ترک سر گفتم از آن پیش که بنهادم پای E
نه به زرق آمده‌ام تا به ملامت بروم E
من هوادار قدیمم بدهم جان عزیز E
نو ارادت نه که از پیش غرامت بروم E
گر رسد از تو به گوشم که بمیر ای سعدی E
تا لب گور به اعزاز و کرامت بروم E
ور بدانم به در مرگ که حشرم با توست E
از لحد رقص کنان تا به قیامت بروم E
به تو مشغول و با تو همراهم E
وز تو بخشایش تو می‌خواهم E
همه بیگانگان چنین دانند E
که منت آشنای درگاهم E
ترسم ای میوه درخت بلند E
که نیایی به دست کوتاهم E
تا مرا از تو آگهی دادند E
به وجودت گر از خود آگاهم E
همه در خورد رای و قیمت خویش E
از تو خواهند و من تو را خواهم E
بلبل بوستان حسن توام E
چون نیفتد سخن در افواهم E
می‌کشندم که ترک عشق بگو E
می‌زنندم که بیدق شاهم E
ور به صد پاره‌ام کنی زین رنگ E
بنگردم که صبغة اللهم E
سعدیا در قفای دوست مرو E
چه کنم می‌برد به اکراهم E
میل از این جانب اختیاری نیست E
کهربا را بگو که من کاهم E
امشب آن نیست که در خواب رود چشم ندیم E
خواب در روضه رضوان نکند اهل نعیم E
خاک را زنده کند تربیت باد بهار E
سنگ باشد که دلش زنده نگردد به نسیم E
بوی پیراهن گم کرده خود می‌شنوم E
گر بگویم همه گویند ضلالیست قدیم E
عاشق آن گوش ندارد که نصیحت شنود E
درد ما نیک نباشد به مداوای حکیم E
توبه گویندم از اندیشه معشوق بکن E
هرگز این توبه نباشد که گناهیست عظیم E
ای رفیقان سفر دست بدارید از ما E
که بخواهیم نشستن به در دوست مقیم E
ای برادر غم عشق آتش نمرود انگار E
بر من این شعله چنان است که بر ابراهیم E
مرده از خاک لحد رقص کنان برخیزد E
گر تو بالای عظامش گذری و هی رمیم E
طمع وصل تو می‌دارم و اندیشه هجر E
دیگر از هر چه جهانم نه امید است و نه بیم E
عجب از کشته نباشد به در خیمه دوست E
عجب از زنده که چون جان به درآورد سلیم E
سعدیا عشق نیامیزد و شهوت با هم E
پیش تسبیح ملایک نرود دیو رجیم E
ما دگر کس نگرفتیم به جای تو ندیم E
الله الله تو فراموش مکن عهد قدیم E
هر یک از دایره جمع به راهی رفتند E
ما بماندیم و خیال تو به یک جای مقیم E
باغبان گر نگشاید در درویش به باغ E
آخر از باغ بیاید بر درویش نسیم E
گر نسیم سحر از خلق تو بویی آرد E
جان فشانیم به سوغات نسیم تو نه سیم E
بوی محبوب که بر خاک احبا گذرد E
نه عجب دارم اگر زنده کند عظم رمیم E
ای به حسن تو صنم چشم فلک نادیده E
وی به مثل تو ولد مادر ایام عقیم E
حال درویش چنان است که خال تو سیاه E
جسم دل ریش چنان است که چشم تو سقیم E
چشم جادوی تو بی واسطه کحل کحیل E
طاق ابروی تو بی شائبه وسمه وسیم E
ای که دلداری اگر جان منت می‌باید E
چاره‌ای نیست در این مسأله الا تسلیم E
عشقبازی نه طریق حکما بود ولی E
چشم بیمار تو دل می‌برد از دست حکیم E
سعدیا عشق نیامیزد و عفت با هم E
چند پنهان کنی آواز دهل زیر گلیم E
ما به روی دوستان از بوستان آسوده‌ایم E
گر بهار آید وگر باد خزان آسوده‌ایم E
سروبالایی که مقصود است اگر حاصل شود E
سرو اگر هرگز نباشد در جهان آسوده‌ایم E
گر به صحرا دیگران از بهر عشرت می‌روند E
ما به خلوت با تو ای آرام جان آسوده‌ایم E
هر چه در دنیا و عقبی راحت و آسایش است E
گر تو با ما خوش درآیی ما از آن آسوده‌ایم E
برق نوروزی گر آتش می‌زند در شاخسار E
ور گل افشان می‌کند در بوستان آسوده‌ایم E
باغبان را گو اگر در گلستان آلاله‌ایست E
دیگری را ده که ما با دلستان آسوده‌ایم E
گر سیاست می‌کند سلطان و قاضی حاکمند E
ور ملامت می‌کند پیر و جوان آسوده‌ایم E
موج اگر کشتی برآرد تا به اوج آفتاب E
یا به قعر اندر برد ما بر کران آسوده‌ایم E
رنج‌ها بردیم و آسایش نبود اندر جهان E
ترک آسایش گرفتیم این زمان آسوده‌ایم E
سعدیا سرمایه‌داران از خلل ترسند و ما E
گر بر آید بانگ دزد از کاروان آسوده‌ایم E
ما در خلوت به روی خلق ببستیم E
از همه بازآمدیم و با تو نشستیم E
هر چه نه پیوند یار بود بریدیم E
وآنچه نه پیمان دوست بود شکستیم E
مردم هشیار از این معامله دورند E
شاید اگر عیب ما کنند که مستیم E
مالک خود را همیشه غصه گدازد E
ملک پری پیکری شدیم و برستیم E
شاکر نعمت به هر طریق که بودیم E
داعی دولت به هر مقام که هستیم E
در همه چشمی عزیز و نزد تو خواریم E
در همه عالم بلند و پیش تو پستیم E
ای بت صاحب دلان مشاهده بنمای E
تا تو ببینیم و خویشتن نپرستیم E
دیده نگه داشتیم تا نرود دل E
با همه عیاری از کمند نجستیم E
تا تو اجازت دهی که در قدمم ریز E
جان گرامی نهاده بر کف دستیم E
دوستی آن است سعدیا که بماند E
عهد وفا هم بر این قرار که بستیم E
ای سروبالای سهی کز صورت حال آگهی E
وز هر که در عالم بهی ما نیز هم بد نیستیم E
گفتی به رنگ من گلی هرگز نبیند بلبلی E
آری نکو گفتی ولی ما نیز هم بد نیستیم E
تا چند گویی ما و بس کوته کن ای رعنا و بس E
نه خود تویی زیبا و بس ما نیز هم بد نیستیم E
ای شاهد هر مجلسی و آرام جان هر کسی E
گر دوستان داری بسی ما نیز هم بد نیستیم E
گفتی که چون من در زمی دیگر نباشد آدمی E
ای جان لطف و مردمی ما نیز هم بد نیستیم E
گر گلشن خوش بو تویی ور بلبل خوشگو تویی E
ور در جهان نیکو تویی ما نیز هم بد نیستیم E
گویی چه شد کان سروبن با ما نمی‌گوید سخن E
گو بی‌وفایی پر مکن ما نیز هم بد نیستیم E
گر تو به حسن افسانه‌ای یا گوهر یک دانه‌ای E
از ما چرا بیگانه‌ای ما نیز هم بد نیستیم E
ای در دل ما داغ تو تا کی فریب و لاغ تو E
گر به بود در باغ تو ما نیز هم بد نیستیم E
باری غرور از سر بنه و انصاف درد من بده E
ای باغ شفتالو و به ما نیز هم بد نیستیم E
گفتم تو ما را دیده‌ای وز حال ما پرسیده‌ای E
پس چون ز ما رنجیده‌ای ما نیز هم بد نیستیم E
گفتی به از من در چگل صورت نبندد آب و گل E
ای سست مهر سخت دل ما نیز هم بد نیستیم E
سعدی گر آن زیباقرین بگزید بر ما همنشین E
گو هر که خواهی برگزین ما نیز هم بد نیستیم E
عمرها در پی مقصود به جان گردیدیم E
دوست در خانه و ما گرد جهان گردیدیم E
خود سراپرده قدرش ز مکان بیرون بود E
آن که ما در طلبش جمله مکان گردیدیم E
همچو بلبل همه شب نعره زنان تا خورشید E
روی بنمود چو خفاش نهان گردیدیم E
گفته بودیم به خوبان که نباید نگریست E
دل ببردند و ضرورت نگران گردیدیم E
صفت یوسف نادیده بیان می‌کردند E
با میان آمد و بی نام و نشان گردیدیم E
رفته بودیم به خلوت که دگر می نخوریم E
ساقیا باده بده کز سر آن گردیدیم E
تا همه شهر بیایند و ببینند که ما E
پیر بودیم و دگرباره جوان گردیدیم E
سعدیا لشکر خوبان به شکار دل ما E
گو میایید که ما صید فلان گردیدیم E
بگذار تا مقابل روی تو بگذریم E
دزدیده در شمایل خوب تو بنگریم E
شوق است در جدایی و جور است در نظر E
هم جور به که طاقت شوقت نیاوریم E
روی ار به روی ما نکنی حکم از آن توست E
بازآ که روی در قدمانت بگستریم E
ما را سریست با تو که گر خلق روزگار E
دشمن شوند و سر برود هم بر آن سریم E
گفتی ز خاک بیشترند اهل عشق من E
از خاک بیشتر نه که از خاک کمتریم E
ما با توایم و با تو نه‌ایم اینت بلعجب E
در حلقه‌ایم با تو و چون حلقه بر دریم E
نه بوی مهر می‌شنویم از تو ای عجب E
نه روی آن که مهر دگر کس بپروریم E
از دشمنان برند شکایت به دوستان E
چون دوست دشمن است شکایت کجا بریم E
ما خود نمی‌رویم دوان در قفای کس E
آن می‌برد که ما به کمند وی اندریم E
سعدی تو کیستی که در این حلقه کمند E
چندان فتاده‌اند که ما صید لاغریم E
ما دل دوستان به جان بخریم E
ور جهان دشمن است غم نخوریم E
گر به شمشیر می‌زند معشوق E
گو بزن جان من که ما سپریم E
آن که صبر از جمال او نبود E
به ضرورت جفای او ببریم E
گر به خشم است و گر به عین رضا E
نگهی باز کن که منتظریم E
یک نظر بر جمال طلعت دوست E
گر به جان می‌دهند تا بخریم E
گر تو گویی خلاف عقل است این E
عاقلان دیگرند و ما دگریم E
باش تا خون ما همی‌ریزد E
ما در آن دست و قبضه می‌نگریم E
گر برانند و گر ببخشایند E
ما بر این در گدای یک نظریم E
دوست چندان که می‌کشد ما را E
ما به فضل خدای زنده‌تریم E
سعدیا زهر قاتل از دستش E
گو بیاور که چون شکر بخوریم E
ای نسیم صبا ز روضه انس E
برگذر پیش از آن که درگذریم E
تو خداوندگار باکرمی E
گر چه ما بندگان بی هنریم E
ما گدایان خیل سلطانیم E
شهربند هوای جانانیم E
بنده را نام خویشتن نبود E
هر چه ما را لقب دهند آنیم E
گر برانند و گر ببخشایند E
ره به جای دگر نمی‌دانیم E
چون دلارام می‌زند شمشیر E
سر ببازیم و رخ نگردانیم E
دوستان در هوای صحبت یار E
زر فشانند و ما سر افشانیم E
مر خداوند عقل و دانش را E
عیب ما گو مکن که نادانیم E
هر گلی نو که در جهان آید E
ما به عشقش هزاردستانیم E
تنگ چشمان نظر به میوه کنند E
ما تماشاکنان بستانیم E
تو به سیمای شخص می‌نگری E
ما در آثار صنع حیرانیم E
هر چه گفتیم جز حکایت دوست E
در همه عمر از آن پشیمانیم E
سعدیا بی وجود صحبت یار E
همه عالم به هیچ نستانیم E
ترک جان عزیز بتوان گفت E
ترک یار عزیز نتوانیم E
کاش کان دلبر عیار که من کشته اویم E
بار دیگر بگذشتی که کند زنده به بویم E
ترک من گفت و به ترکش نتوانم که بگویم E
چه کنم نیست دلی چون دل او ز آهن و رویم E
تا قدم باشدم اندر قدمش افتم و خیزم E
تا نفس ماندم اندر عقبش پرسم و پویم E
دشمن خویشتنم هر نفس از دوستی او E
تا چه دید از من مسکین که ملول است ز خویم E
لب او بر لب من این چه خیال است و تمنا E
مگر آن گه که کند کوزه‌گر از خاک سبویم E
همه بر من چه زنی زخم فراق ای مه خوبان E
نه منم تنها کاندر خم چوگان تو گویم E
هر کجا صاحب حسنیست ثنا گفتم و وصفش E
تو چنان صاحب حسنی که ندانم که چه گویم E
دوش می‌گفت که سعدی غم ما هیچ ندارد E
می‌نداند که گرم سر برود دست نشویم E
عهد کردیم که بی دوست به صحرا نرویم E
بی تماشاگه رویش به تماشا نرویم E
بوستان خانه عیش است و چمن کوی نشاط E
تا مهیا نبود عیش مهنا نرویم E
دیگران با همه کس دست در آغوش کنند E
ما که بر سفره خاصیم به یغما نرویم E
نتوان رفت مگر در نظر یار عزیز E
ور تحمل نکند زحمت ما تا نرویم E
گر به خواری ز در خویش براند ما را E
به امیدش بنشینیم و به درها نرویم E
گر به شمشیر احبا تن ما پاره کنند E
به تظلم به در خانه اعدا نرویم E
پای گو بر سر و بر دیده ما نه چو بساط E
که اگر نقش بساطت برود ما نرویم E
به درشتی و جفا روی مگردان از ما E
که به کشتن برویم از نظرت یا نرویم E
سعدیا شرط وفاداری لیلی آن است E
که اگر مجنون گویند به سودا نرویم E
گر غصه روزگار گویم E
بس قصه بی شمار گویم E
یک عمر هزارسال باید E
تا من یکی از هزار گویم E
چشمم به زبان حال گوید E
نی آن که به اختیار گویم E
بر من دل انجمن بسوزد E
گر درد فراق یار گویم E
مرغان چمن فغان برآرند E
گر فرقت نوبهار گویم E
یاران صبوحیم کجایند E
تا درد دل خمار گویم E
کس نیست که دل سوی من آرد E
تا غصه روزگار گویم E
درد دل بی‌قرار سعدی E
هم با دل بی‌قرار گویم E
بکن چندان که خواهی جور بر من E
که دستت بر نمی‌دارم ز دامن E
چنان مرغ دلم را صید کردی E
که بازش دل نمی‌خواهد نشیمن E
اگر دانی که در زنجیر زلفت E
گرفتار است در پایش میفکن E
به حسن قامتت سروی در آفاق E
نپندارم که باشد غالب الظن E
الا ای باغبان این سرو بنشان E
و گر صاحب دلی آن سرو برکن E
جهان روشن به ماه و آفتاب است E
جهان ما به دیدار تو روشن E
تو بی زیور محلایی و بی رخت E
مزکایی و بی زینت مزین E
شبی خواهم که مهمان من آیی E
به کام دوستان و رغم دشمن E
گروهی عام را کز دل خبر نیست E
عجب دارند از آه سینه من E
چو آتش در سرای افتاده باشد E
عجب داری که دود آید ز روزن E
تو را خود هر که بیند دوست دارد E
گناهی نیست بر سعدی معین E
یا رب آن روی است یا برگ سمن E
یا رب آن قد است یا سرو چمن E
بر سمن کس دید جعد مشکبار E
در چمن کس دید سرو سیمتن E
عقل چون پروانه گردید و نیافت E
چون تو شمعی در هزاران انجمن E
سخت مشتاقیم پیمانی بکن E
سخت مجروحیم پیکانی بکن E
وه کدامت زین همه شیرین‌تر است E
خنده یا رفتار یا لب یا سخن E
گر سر ما خواهی اینک جان و سر E
ور سر ما داری اینک مال و تن E
گر نوازی ور کشی فرمان تو راست E
بنده‌ایم اینک سر و تیغ و کفن E
صعقه می‌خواهی حجابی در گذار E
فتنه می‌جویی نقابی بر فکن E
من کیم کانجا که کوی عشق توست E
در نمی‌گنجد حدیث ما و من E
ای ز وصلت خانه‌ها دار الشفا E
وی ز هجرت بیت‌ها بیت الحزن E
وقت آن آمد که خاک مرده را E
باد ریزد آب حیوان در دهن E
پاره گرداند زلیخای صبا E
صبحدم بر یوسف گل پیرهن E
نطفه شبنم در ارحام زمین E
شاهد گل گشت و طفل یاسمن E
فیح ریحان است یا بوی بهشت E
خاک شیراز است یا باد ختن E
بر گذر تا خیره گردد سروبن E
در نگر تا تیره گردد نسترن E
بارگاه زاهدان در هم نورد E
کارگاه صوفیان بر هم شکن E
شاهدان چستند ساقی گو بیار E
عاشقان مستند مطرب گو بزن E
سغبه خلقم چو صوفی در کنش E
شهره شهرم چو غازی بر رسن E
تربیت را حله گو در ما مپوش E
عافیت را پرده گو بر ما متن E
چرخ با صد چشم چون روی تو دید E
صد زبان می‌خواست تا گوید حسن E
ناسزا خواهم شنید از خاص و عام E
سرزنش خواهم کشید از مرد و زن E
سعدیا گر عاشقی پایی بکوب E
عاشقا گر مفلسی دستی بزن E
در وصف نیاید که چه شیرین دهن است آن E
این است که دور از لب و دندان من است آن E
عارض نتوان گفت که دور قمر است این E
بالا نتوان خواند که سرو چمن است آن E
در سرو رسیده‌ست ولیکن به حقیقت E
از سرو گذشته‌ست که سیمین بدن است آن E
هرگز نبود جسم بدین حسن و لطافت E
گویی همه روح است که در پیرهن است آن E
خال است بر آن صفحه سیمین بناگوش E
یا نقطه‌ای از غالیه بر یاسمن است آن E
فی الجمله قیامت تویی امروز در آفاق E
در چشم تو پیداست که باب فتن است آن E
گفتم که دل از چنبر زلفت برهانم E
ترسم نرهانم که شکن بر شکن است آن E
هر کس که به جان آرزوی وصل تو دارد E
دشوار برآید که محقر ثمن است آن E
مردی که ز شمشیر جفا روی بتابد E
در کوی وفا مرد مخوانش که زن است آن E
گر خسته دلی نعره زند بر سر کویی E
عیبش نتوان گفت که بی خویشتن است آن E
نزدیک من آن است که هر جرم و خطایی E
کز صاحب وجه حسن آید حسن است آن E
سعدی سر سودای تو دارد نه سر خویش E
هر جامه که عیار بپوشد کفن است آن E
ای کودک خوبروی حیران E
در وصف شمایلت سخندان E
صبر از همه چیز و هر که عالم E
کردیم و صبوری از تو نتوان E
دیدی که وفا به سر نبردی E
ای سخت کمان سست پیمان E
پایان فراق ناپدیدار E
و امید نمی‌رسد به پایان E
هرگز نشنیده‌ام که کرده‌ست E
سرو آنچه تو می‌کنی به جولان E
باور که کند که آدمی را E
خورشید برآید از گریبان E
بیمار فراق به نباشد E
تا بو نکند به زنخدان E
وین گوی سعادت است و دولت E
تا با که در افکنی به میدان E
ترسم که به عاقبت بماند E
در چشم سکندر آب حیوان E
دل بود و به دست دلبر افتاد E
جان است و فدای روی جانان E
عاقل نکند شکایت از درد E
مادام که هست امید درمان E
بی مار به سر نمی‌رود گنج E
بی خار نمی‌دمد گلستان E
گر در نظرت بسوخت سعدی E
مه را چه غم از هلاک کتان E
پروانه بکشت خویشتن را E
بر شمع چه لازم است تاوان E
برخیز که می‌رود زمستان E
بگشای در سرای بستان E
نارنج و بنفشه بر طبق نه E
منقل بگذار در شبستان E
وین پرده بگوی تا به یک بار E
زحمت ببرد ز پیش ایوان E
برخیز که باد صبح نوروز E
در باغچه می‌کند گل افشان E
خاموشی بلبلان مشتاق E
در موسم گل ندارد امکان E
آواز دهل نهان نماند E
در زیر گلیم و عشق پنهان E
بوی گل بامداد نوروز E
و آواز خوش هزاردستان E
بس جامه فروخته‌ست و دستار E
بس خانه که سوخته‌ست و دکان E
ما را سر دوست بر کنار است E
آنک سر دشمنان و سندان E
چشمی که به دوست برکند دوست E
بر هم ننهد ز تیرباران E
سعدی چو به میوه می‌رسد دست E
سهل است جفای بوستانبان E
خوشا و خرما وقت حبیبان E
به بوی صبح و بانگ عندلیبان E
خوش آن ساعت نشیند دوست با دوست E
که ساکن گردد آشوب رقیبان E
دو تن در جامه‌ای چون پسته در پوست E
برآورده دو سر از یک گریبان E
سزای دشمنان این بس که بینند E
حبیبان روی در روی حبیبان E
نصیب از عمر دنیا نقد وقت است E
مباش ای هوشمند از بی نصیبان E
چو دانی کز تو چوپانی نیاید E
رها کن گوسفندان را به ذئبان E
من این رندان و مستان دوست دارم E
خلاف پارسایان و خطیبان E
بهل تا در حق من هر چه خواهند E
بگویند آشنایان و غریبان E
لب شیرین لبان را خصلتی هست E
که غارت می‌کند هوش لبیبان E
نشستم با جوانمردان اوباش E
بشستم هر چه خواندم بر ادیبان E
که می‌داند دوای درد سعدی E
که رنجورند از این علت طبیبان E
چه خوش است بوی عشق از نفس نیازمندان E
دل از انتظار خونین دهن از امید خندان E
مگر آن که هر دو چشمش همه عمر بسته باشد E
به ورع خلاص یابد ز فریب چشم بندان E
نظری مباح کردند و هزار خون معطل E
دل عارفان ببردند و قرار هوشمندان E
سر کوی ماه رویان همه روز فتنه باشد E
ز معربدان و مستان و معاشران و رندان E
اگر از کمند عشقت بروم کجا گریزم E
که خلاص بی تو بند است و حیات بی تو زندان E
اگرم نمی‌پسندی مدهم به دست دشمن E
که من از تو برنگردم به جفای ناپسندان E
نفسی بیا و بنشین سخنی بگوی و بشنو E
که قیامت است چندان سخن از دهان خندان E
اگر این شکر ببینند محدثان شیرین E
همه دست‌ها بخایند چو نیشکر به دندان E
همه شاهدان عالم به تو عاشقند سعدی E
که میان گرگ صلح است و میان گوسفندان E
بگذار تا بگرییم چون ابر در بهاران E
کز سنگ گریه (ناله) خیزد روز وداع یاران E
هر کو شراب فرقت روزی چشیده باشد E
داند که سخت باشد قطع امیدواران E
با ساربان بگویید احوال آب چشمم E
تا بر شتر نبندد محمل به روز باران E
بگذاشتند ما را در دیده آب حسرت E
گریان چو در قیامت چشم گناهکاران E
ای صبح شب نشینان جانم به طاقت آمد E
از بس که دیر ماندی چون شام روزه داران E
چندین که برشمردم از ماجرای عشقت E
اندوه دل نگفتم الا یک از هزاران E
سعدی به روزگاران مهری نشسته در دل E
بیرون نمی‌توان کرد الا به روزگاران E
چندت کنم حکایت شرح این قدر کفایت E
باقی نمی‌توان گفت الا به غمگساران E
دو چشم مست میگونت ببرد آرام هشیاران E
دو خواب آلوده بربودند عقل از دست بیداران E
نصیحتگوی را از من بگو ای خواجه دم درکش E
چو سیل از سر گذشت آن را چه می‌ترسانی از باران E
گر آن ساقی که مستان راست هشیاران بدیدندی E
ز توبه توبه کردندی چو من بر دست خماران E
گرم با صالحان بی دوست فردا در بهشت آرند E
همان بهتر که در دوزخ کنندم با گنهکاران E
چه بوی است این که عقل از من ببرد و صبر و هشیاری E
ندانم باغ فردوس است یا بازار عطاران E
تو با این مردم کوته نظر در چاه کنعانی E
به مصر آ تا پدید آیند یوسف را خریداران E
الا ای باد شبگیری بگوی آن ماه مجلس را E
تو آزادی و خلقی در غم رویت گرفتاران E
گر آن عیار شهرآشوب روزی حال من پرسد E
بگو خوابش نمی‌گیرد به شب از دست عیاران E
گرت باری گذر باشد نگه با جانب ما کن E
نپندارم که بد باشد جزای خوب کرداران E
کسان گویند چون سعدی جفا دیدی تحول کن E
رها کن تا بمیرم بر سر کوی وفاداران E
فراق دوستانش باد و یاران E
که ما را دور کرد از دوستداران E
دلم در بند تنهایی بفرسود E
چو بلبل در قفس روز بهاران E
هلاک ما چنان مهمل گرفتند E
که قتل مور در پای سواران E
به خیل هر که می‌آیم به زنهار E
نمی‌بینم به جز زنهارخواران E
ندانستم که در پایان صحبت E
چنین باشد وفای حق گزاران E
به گنج شایگان افتاده بودم E
ندانستم که بر گنجند ماران E
دلا گر دوستی داری به ناچار E
بباید بردنت جور هزاران E
خلاف شرط یاران است سعدی E
که برگردند روز تیرباران E
چه خوش باشد سری در پای یاری E
به اخلاص و ارادت جان سپاران E
سخت به ذوق می‌دهد باد ز بوستان نشان E
صبح دمید و روز شد خیز و چراغ وانشان E
گر همه خلق را چو من بی‌دل و مست می‌کنی E
روی به صالحان نما خمر به زاهدان چشان E
طایفه‌ای سماع را عیب کنند و عشق را E
زمزمه‌ای بیار خوش تا بروند ناخوشان E
خرقه بگیر و می بده باده بیار و غم ببر E
بی‌خبر است عاقل از لذت عیش بیهشان E
سوختگان عشق را دود به سقف می‌رود E
وقع ندارد این سخن پیش فسرده آتشان E
رقص حلال بایدت سنت اهل معرفت E
دنیا زیر پای نه دست به آخرت فشان E
تیغ به خفیه می‌خورم آه نهفته می‌کنم E
گوش کجا که بشنود ناله زار خامشان E
چند نصیحتم کنی کز پی نیکوان مرو E
چون نروم که بیخودم شوق همی‌برد کشان E
من نه به وقت خویشتن پیر و شکسته بوده‌ام E
موی سپید می‌کند چشم سیاه اکدشان E
بوی بهشت می‌دمد ما به عذاب در گرو E
آب حیات می‌رود ما تن خویشتن کشان E
باد بهار و بوی گل متفقند سعدیا E
چون تو فصیح بلبلی حیف بود ز خامشان E
دیگر به کجا می‌رود این سرو خرامان E
چندین دل صاحب نظرش دست به دامان E
مرد است که چون شمع سراپای وجودش E
می‌سوزد و آتش نرسیده‌ست به خامان E
خون می‌رود از چشم اسیران کمندش E
یک بار نپرسد که کیانند و کدامان E
گو خلق بدانید که من عاشق و مستم E
در کوی خرابات نباشد سر و سامان E
در پای رقیبش چه کنم گر ننهم سر E
محتاج ملک بوسه دهد دست غلامان E
دل می‌تپد اندر بر سعدی چو کبوتر E
زین رفتن و بازآمدن کبک خرامان E
یا صاح متی یرجع نومی و قراری E
انی و علی العاشق هذان حرامان E
خفته خبر ندارد سر بر کنار جانان E
کاین شب دراز باشد بر چشم پاسبانان E
بر عقل من بخندی گر در غمش بگریم E
کاین کارهای مشکل افتد به کاردانان E
دلداده را ملامت گفتن چه سود دارد E
می‌باید این نصیحت کردن به دلستانان E
دامن ز پای برگیر ای خوبروی خوش رو E
تا دامنت نگیرد دست خدای خوانان E
من ترک مهر اینان در خود نمی‌شناسم E
بگذار تا بیاید بر من جفای آنان E
روشن روان عاشق از تیره شب ننالد E
داند که روز گردد روزی شب شبانان E
باور مکن که من دست از دامنت بدارم E
شمشیر نگسلاند پیوند مهربانان E
چشم از تو برنگیرم ور می‌کشد رقیبم E
مشتاق گل بسازد با خوی باغبانان E
من اختیار خود را تسلیم عشق کردم E
همچون زمام اشتر بر دست ساربانان E
شکرفروش مصری حال مگس چه داند E
این دست شوق بر سر وان آستین فشانان E
شاید که آستینت بر سر زنند سعدی E
تا چون مگس نگردی گرد شکردهانان E
ما نتوانیم و عشق پنجه درانداختن E
قوت او می‌کند بر سر ما تاختن E
گر دهیم ره به خویش یا نگذاری به پیش E
هر دو به دستت در است کشتن و بنواختن E
گر تو به شمشیر و تیر حمله بیاری رواست E
چاره ما هیچ نیست جز سپر انداختن E
کشتی در آب را از دو برون حال نیست E
یا همه سود ای حکیم یا همه درباختن E
مذهب اگر عاشقیست سنت عشاق چیست E
دل که نظرگاه اوست از همه پرداختن E
پایه خورشید نیست پیش تو افروختن E
یا قد و بالای سرو پیش تو افراختن E
هر که چنین روی دید جامه چو سعدی درید E
موجب دیوانگیست آفت بشناختن E
یا بگدازم چو شمع یا بکشندم به صبح E
چاره همین بیش نیست سوختن و ساختن E
ما سپر انداختیم با تو که در جنگ دوست E
زخم توان خورد و تیغ بر نتوان آختن E
چند بشاید به صبر دیده فرو دوختن E
خرمن ما را نماند حیله به جز سوختن E
گر نظر صدق را نام گنه می‌نهند E
حاصل ما هیچ نیست جز گنه اندوختن E
چند به شب در سماع جامه دریدن ز شوق E
روز دگر بامداد پاره بر او دوختن E
زهد نخواهد خرید چاره رنجور عشق E
شمع و شراب است و شید پیش تو نفروختن E
تا به کدام آبروی ذکر وصالت کنیم E
شکر خیالت هنوز می‌نتوان توختن E
لهجه شیرین من پیش دهان تو چیست E
در نظر آفتاب مشعله افروختن E
منطق سعدی شنید حاسد و حیران بماند E
چاره او خامشیست یا سخن آموختن E
گر متصور شدی با تو در آمیختن E
حیف نبودی وجود در قدمت ریختن E
فکرت من در تو نیست در قلم قدرتیست E
کاو بتواند چنین صورتی انگیختن E
کیست که مرهم نهد بر دل مجروح عشق E
که‌ش نه مجال وقوف نه ره بگریختن E
داعیه شوق نیست رفتن و باز آمدن E
قاعده مهر نیست بستن و بگسیختن E
آب روان سرشک و آتش سوزان آه E
پیش تو باد است و خاک بر سر خود بیختن E
هر که به شب شمع وار در نظر شاهدیست E
باک ندارد به روز کشتن و آویختن E
خوی تو با دوستان تلخ سخن گفتن است E
چاره سعدی حدیث با شکر آمیختن E
نبایستی هم اول مهر بستن E
چو در دل داشتی پیمان شکستن E
به ناز وصل پروردن یکی را E
خطا کردی به تیغ هجر خستن E
دگربار از پری رویان جماش E
نمی‌باید وفای عهد جستن E
اگر کنجی به دست آرم دگر بار E
منم زین نوبت و تنها نشستن E
ولیکن صبر تنهایی محال است E
که نتوان در به روی دوست بستن E
همی‌گویم بگریم در غمت زار E
دگر گویم بخندی بر گرستن E
گر آزادم کنی ور بنده خوانی E
مرا زین قید ممکن نیست جستن E
گرم دشمن شوی ور دوست گیری E
نخواهم دستت از دامن گسستن E
قیاس آن است سعدی کز کمندش E
به جان دادن توانی باز رستن E
خلاف دوستی کردن به ترک دوستان گفتن E
نبایستی نمود این روی و دیگر باز بنهفتن E
گدایی پادشاهی را به شوخی دوست می‌دارد E
نه بی او می‌توان بودن نه با او می‌توان گفتن E
هزارم درد می‌باشد که می‌گویم نهان دارم E
لبم با هم نمی‌آید چو غنچه روز بشکفتن E
ز دستم بر نمی‌خیزد که انصاف از تو بستانم E
روا داری گناه خویش و آنگه بر من آشفتن E
که می‌گوید به بالای تو ماند سرو بستانی E
بیاور در چمن سروی که بتواند چنین رفتن E
چنانت دوست می‌دارم که وصلم دل نمی‌خواهد E
کمال دوستی باشد مراد از دوست نگرفتن E
مراد خسرو از شیرین کناری بود و آغوشی E
محبت کار فرهاد است و کوه بیستون سفتن E
نصیحت گفتن آسان است سرگردان عاشق را E
ولیکن با که می‌گویی که نتواند پذیرفتن E
شکایت پیش از این حالت به نزدیکان و غمخواران E
ز دست خواب می‌کردم کنون از دست ناخفتن E
گر از شمشیر برگردی نه عالی همتی سعدی E
تو کز نیشی بیازردی نخواهی انگبین رفتن E
سهل باشد به ترک جان گفتن E
ترک جانان نمی‌توان گفتن E
هر چه زان تلخ‌تر بخواهی گفت E
شکرین است از آن دهان گفتن E
توبه کردیم پیش بالایت E
سخن سرو بوستان گفتن E
آن چنان وهم در تو حیران است E
که نمی‌داندت نشان گفتن E
به کمندی درم که ممکن نیست E
رستگاری به الامان گفتن E
دفتری در تو وضع می‌کردم E
متردد شدم در آن گفتن E
که تو شیرین‌تری از آن شیرین E
که بشاید به داستان گفتن E
بلبلان نیک زهره می‌دارند E
با گل از دست باغبان گفتن E
من نمی‌یارم از جفای رقیب E
درد با یار مهربان گفتن E
وان که با یار هودجش نظر است E
نتواند به ساربان گفتن E
سخن سر به مهر دوست به دوست E
حیف باشد به ترجمان گفتن E
این حکایت که می‌کند سعدی E
بس بخواهند در جهان گفتن E
طوطی نگوید از تو دلاویزتر سخن E
با شهد می‌رود ز دهانت به در سخن E
گر من نگویمت که تو شیرین عالمی E
تو خویشتن دلیل بیاری به هر سخن E
واجب بود که بر سخنت آفرین کنند E
لیکن مجال گفت نباشد تو در سخن E
در هیچ بوستان چو تو سروی نیامده‌ست E
بادام چشم و پسته دهان و شکرسخن E
هرگز شنیده‌ای ز بن سرو بوی مشک؟ E
یا گوش کرده‌ای ز دهان قمر سخن؟ E
انصاف نیست پیش تو گفتن حدیث خویش E
من عهد می‌کنم که نگویم دگر سخن E
چشمان دلبرت به نظر سحر می‌کنند E
من خود چگونه گویمت اندر نظر سخن E
ای باد اگر مجال سخن گفتنت بود E
در گوش آن ملول بگوی این قدر سخن E
وصفی چنان که لایق حسنت نمی‌رود E
آشفته حال را نبود معتبر سخن E
در می‌چکد ز منطق سعدی به جای شعر E
گر سیم داشتی بنوشتی به زر سخن E
دانندش اهل فضل که مسکین غریق بود E
هر گه که در سفینه ببینند تر سخن E
چه خوش بود دو دلارام دست در گردن E
به هم نشستن و حلوای آشتی خوردن E
به روزگار عزیزان که روزگار عزیز E
دریغ باشد بی دوستان به سر بردن E
اگر هزار جفا سروقامتی بکند E
چو خود بیاید عذرش بباید آوردن E
چه شکر گویمت ای باد مشک بوی وصال E
که بوستان امیدم بخواست پژمردن E
فراق روی تو هر روز نفس کشتن بود E
نظر به شخص تو امروز روح پروردن E
کسی که قیمت ایام وصل نشناسد E
ببایدش دو سه روزی مفارقت کردن E
اگر سری برود بی‌گناه در پایی E
به خرده‌ای ز بزرگان نشاید آزردن E
به تازیانه گرفتم که بی دلی بزنی E
کجا تواند رفتن کمند در گردن E
کمال شوق ندارند عاشقان صبور E
که احتمال ندارد بر آتش افسردن E
گر آدمی صفتی سعدیا به عشق بمیر E
که مذهب حیوان است همچنین مردن E
دست با سرو روان چون نرسد در گردن E
چاره‌ای نیست به جز دیدن و حسرت خوردن E
آدمی را که طلب هست و توانایی نیست E
صبر اگر هست و گر نیست بباید کردن E
بند بر پای توقف چه کند گر نکند E
شرط عشق است بلا دیدن و پای افشردن E
روی در خاک در دوست بباید مالید E
چون میسر نشود روی به روی آوردن E
نیم جانی چه بود تا ندهد دوست به دوست E
که به صد جان دل جانان نتوان آزردن E
سهل باشد سخن سخت که خوبان گویند E
جور شیرین دهنان تلخ نباشد بردن E
هیچ شک می‌نکنم کآهوی مشکین تتار E
شرم دارد ز تو مشکین خط آهو گردن E
روزی اندر سر کار تو کنم جان عزیز E
پیش بالای تو باری چو بباید مردن E
سعدیا دیده نگه داشتن از صورت خوب E
نه چنان است که دل دادن و جان پروردن E
میان باغ حرام است بی تو گردیدن E
که خار با تو مرا به که بی تو گل چیدن E
و گر به جام برم بی تو دست در مجلس E
حرام صرف بود بی تو باده نوشیدن E
خم دو زلف تو بر لاله حلقه در حلقه E
به سنگ خاره درآموخت عشق ورزیدن E
اگر جماعت چین صورت تو بت بینند E
شوند جمله پشیمان ز بت پرستیدن E
کساد نرخ شکر در جهان پدید آید E
دهان چو بازگشایی به وقت خندیدن E
به جای خشک بمانند سروهای چمن E
چو قامت تو ببینند در خرامیدن E
من گدای که باشم که دم زنم ز لبت E
سعادتم چه بود خاک پات بوسیدن E
به عشق مستی و رسواییم خوش است از آنک E
نکو نباشد با عشق زهد ورزیدن E
نشاط زاهد از انواع طاعت است و ورع E
صفای عارف از ابروی نیکوان دیدن E
عنایت تو چو با جان سعدی است چه باک E
چه غم خورد گه حشر از گناه سنجیدن E
تا کی ای جان اثر وصل تو نتوان دیدن E
که ندارد دل من طاقت هجران دیدن E
بر سر کوی تو گر خوی تو این خواهد بود E
دل نهادم به جفاهای فراوان دیدن E
عقل بی خویشتن از عشق تو دیدن تا چند E
خویشتن بی‌دل و دل بی سر و سامان دیدن E
تن به زیر قدمت خاک توان کرد ولیک E
گرد بر گوشه نعلین تو نتوان دیدن E
هر شبم زلف سیاه تو نمایند به خواب E
تا چه آید به من از خواب پریشان دیدن E
با وجود رخ و بالای تو کوته نظریست E
در گلستان شدن و سرو خرامان دیدن E
گر بر این چاه زنخدان تو ره بردی خضر E
بی نیاز آمدی از چشمه حیوان دیدن E
هر دل سوخته کاندر خم زلف تو فتاد E
گوی از آن به نتوان در خم چوگان دیدن E
آن چه از نرگس مخمور تو در چشم من است E
برنخیزد به گل و لاله و ریحان دیدن E
سعدیا حسرت بیهوده مخور دانی چیست E
چاره کار تو جان دادن و جانان دیدن E
آخر نگهی به سوی ما کن E
دردی به ارادتی دوا کن E
بسیار خلاف عهد کردی E
آخر به غلط یکی وفا کن E
ما را تو به خاطری همه روز E
یک روز تو نیز یاد ما کن E
این قاعده خلاف بگذار E
وین خوی معاندت رها کن E
برخیز و در سرای در بند E
بنشین و قبای بسته وا کن E
آن را که هلاک می‌پسندی E
روزی دو به خدمت آشنا کن E
چون انس گرفت و مهر پیوست E
بازش به فراق مبتلا کن E
سعدی چو حریف ناگزیر است E
تن درده و چشم در قضا کن E
شمشیر که می‌زند سپر باش E
دشنام که می‌دهد دعا کن E
زیبا نبود شکایت از دوست E
زیبا همه روز گو جفا کن E
چشم اگر با دوست داری گوش با دشمن مکن E
تیرباران قضا را جز رضا جوشن مکن E
هر که ننهاده‌ست چون پروانه دل بر سوختن E
گو حریف آتشین را طوف پیرامن مکن E
جای پرهیز است در کوی شکرریزان گذشت E
یا به ترک دل بگو یا چشم وا روزن مکن E
کیست کاو بر ما به بیراهی گواهی می‌دهد E
گو ببین آن روی شهرآرا و عیب من مکن E
دوستان هرگز نگردانند روی از مهر دوست E
نی معاذالله قیاس دوست از دشمن مکن E
تا روان دارد روان دارم حدیثش بر زبان E
سنگدل گوید که یاد یار سیمین تن مکن E
مردن اندر کوی عشق از زندگانی خوشتر است E
تا نمیری دست مهرش کوته از دامن مکن E
شاهد آیینه‌ست و هر کس را که شکلی خوب نیست E
گو نگه بسیار در آیینه روشن مکن E
سعدیا با ساعد سیمین نشاید پنجه کرد E
گر چه بازو سخت داری زور با آهن مکن E
گواهی امین است بر درد من E
سرشک روان بر رخ زرد من E
ببخشای بر ناله عندلیب E
الا ای گل نازپرورد من E
که گر هم بدین نوع باشد فراق E
به نزد تو باد آورد گرد من E
که دیده‌ست هرگز چنین آتشی E
کز او می‌برآید دم سرد من E
فغان من از دست جور تو نیست E
که از طالع مادرآورد من E
من اندر خور بندگی نیستم E
وز اندازه بیرون تو در خورد من E
بداندیش نادان که مطرود باد E
ندانم چه می‌خواهد از طرد من E
و گر خود من آنم که اینم سزاست E
ببخش و مگیر ای جوانمرد من E
تو معذور داری به انعام خویش E
اگر زلتی آمد از کرد من E
تو دردی نداری که دردت مباد E
از آن رحمتت نیست بر درد من E
ای روی تو راحت دل من E
چشم تو چراغ منزل من E
آبیست محبت تو گویی E
کآمیخته‌اند با گل من E
شادم به تو مرحبا و اهلا E
ای بخت سعید مقبل من E
با تو همه برگ‌ها مهیاست E
بی تو همه هیچ حاصل من E
گویی که نشسته‌ای شب و روز E
هر جا که تویی مقابل من E
گفتم که مگر نهان بماند E
آنچ از غم توست بر دل من E
بعد از تو هزار نوبت افسوس E
بر دور حیات باطل من E
هر جا که حکایتی و جمعی E
هنگامه توست و محفل من E
گر تیغ زند به دست سیمین E
تا خون چکد از مفاصل من E
کس را به قصاص من مگیرید E
کز من بحل است قاتل من E
وه که جدا نمی‌شود نقش تو از خیال من E
تا چه شود به عاقبت در طلب تو حال من E
ناله زیر و زار من زارتر است هر زمان E
بس که به هجر می‌دهد عشق تو گوشمال من E
نور ستارگان ستد روی چو آفتاب تو E
دست نمای خلق شد قامت چون هلال من E
پرتو نور روی تو هر نفسی به هر کسی E
می‌رسد و نمی‌رسد نوبت اتصال من E
خاطر تو به خون من رغبت اگر چنین کند E
هم به مراد دل رسد خاطر بدسگال من E
برگذری و ننگری بازنگر که بگذرد E
فقر من و غنای تو جور تو و احتمال من E
چرخ شنید ناله‌ام گفت منال سعدیا E
کآه تو تیره می‌کند آینه جمال من E
ای به دیدار تو روشن چشم عالم بین من E
آخرت رحمی نیاید بر دل مسکین من E
سوزناک افتاده چون پروانه‌ام در پای تو E
خود نمی‌سوزد دلت چون شمع بر بالین من E
تا تو را دیدم که داری سنبله بر آفتاب E
آسمان حیران بماند از اشک چون پروین من E
گر بهار و لاله و نسرین نروید گو مروی E
پرده بردار ای بهار و لاله و نسرین من E
گر به رعنایی برون آیی دریغا صبر و هوش E
ور به شوخی درخرامی وای عقل و دین من E
خار تا کی لاله‌ای در باغ امیدم نشان E
زخم تا کی مرهمی بر جان دردآگین من E
نه امید از دوستان دارم نه بیم از دشمنان E
تا قلندروار شد در کوی عشق آیین من E
از ترش رویی دشمن وز جواب تلخ دوست E
کم نگردد شورش طبع سخن شیرین من E
خلق را بر ناله من رحمت آمد چند بار E
خود نگویی چند نالد سعدی مسکین من E
دی به چمن برگذشت سرو سخنگوی من E
تا نکند گل غرور رنگ من و بوی من E
برگ گل لعل بود شاهد بزم بهار E
آب گلستان ببرد شاهد گلروی من E
شد سپر از دست عقل تا ز کمین عتاب E
تیغ جفا برکشید ترک زره موی من E
ساعد دل چون نداشت قوت بازوی صبر E
دست غمش درشکست پنجه نیروی من E
عشق به تاراج داد رخت صبوری دل E
می‌نکند بخت شور خیمه ز پهلوی من E
کرده‌ام از راه عشق چند گذر سوی او E
او به تفضل نکرد هیچ نگه سوی من E
جور کشم بنده وار ور کشدم حاکم است E
خیره کشی کار اوست بارکشی خوی من E
ای گل خوش بوی من یاد کنی بعد از این E
سعدی بیچاره بود بلبل خوشگوی من E
نشان بخت بلند است و طالع میمون E
علی الصباح نظر بر جمال روزافزون E
علی الخصوص کسی را که طبع موزون است E
چگونه دوست ندارد شمایل موزون E
گر آبروی بریزد میان انجمنت E
به دست دوست حلال است اگر بریزد خون E
مثال عاشق و معشوق شمع و پروانه‌ست E
سر هلاک نداری مگرد پیرامون E
بسوخت مجنون در عشق صورت لیلی E
عجب که لیلی را دل نسوخت بر مجنون E
چگونه وصف جمالش کنم که حیران را E
مجال نطق نباشد که بازگوید چون E
همین تغیر بیرون دلیل عشق بس است E
که در حدیث نمی‌گنجد اشتیاق درون E
اگر کسی نفسی از زمان صحبت دوست E
به ملک روی زمین می‌دهد زهی مغبون E
سخن دراز کشیدیم و همچنان باقیست E
حدیث دلبر فتان و عاشق مفتون E
جفای عشق تو چندان که می‌برد سعدی E
خیال وصل تو از سر نمی‌کند بیرون E
به است آن یا زنخ یا سیب سیمین E
لب است آن یا شکر یا جان شیرین E
بتی دارم که چین ابروانش E
حکایت می‌کند بتخانه چین E
از آن ساعت که دیدم گوشوارش E
ز چشمانم بیفتاده‌ست پروین E
هر آن وقتی که دیدارش نبینم E
جهانم تیره باشد بر جهان بین E
به خوابی آرزومندم ولیکن E
سر بی دوست چون باشد به بالین E
از آب و گل چنین صورت که دیده‌ست E
تعالی خالق الانسان من طین E
غرور نیکوان باشد نه چندان E
جفا بر عاشقان باشد نه چندین E
من از مهری که دارم برنگردم E
تو را گر خاطر مهر است و گر کین E
نگارینا به شمشیرت چه حاجت E
مرا خود می‌کشد دست نگارین E
به دست دوستان بر کشته بودن E
ز دنیا رفتنی باشد به تمکین E
بکش تا عیب گیرانم نگویند E
نمی‌آید ملخ در چشم شاهین E
نظر کردن به خوبان دین سعدیست E
مباد آن روز کاو برگردد از دین E
صبحم از مشرق برآمد باد نوروز از یمین E
عقل و طبعم خیره گشت از صنع رب العالمین E
با جوانان راه صحرا برگرفتم بامداد E
کودکی گفتا تو پیری با خردمندان نشین E
گفتم ای غافل نبینی کوه با چندین وقار E
همچو طفلان دامنش پرارغوان و یاسمین E
آستین بر دست پوشید از بهار برگ شاخ E
میوه پنهان کرده از خورشید و مه در آستین E
باد گل‌ها را پریشان می‌کند هر صبحدم E
زان پریشانی مگر در روی آب افتاده چین E
نوبهار از غنچه بیرون شد به یک تو پیرهن E
بیدمشک انداخت تا دیگر زمستان پوستین E
این نسیم خاک شیراز است یا مشک ختن E
یا نگار من پریشان کرده زلف عنبرین E
بامدادش بین که چشم از خواب نوشین بر کند E
گر ندیدی سحر بابل در نگارستان چین E
گر سرش داری چو سعدی سر بنه مردانه وار E
با چنین معشوق نتوان باخت عشق الا چنین E
چه روی و موی و بناگوش و خط و خال است این E
چه قد و قامت و رفتار و اعتدال است این E
کسی که در همه عمر این صفت مطالعه کرد E
به دیگری نگرد یا به خود محال است این E
کمال حسن وجودت ز هر که پرسیدم E
جواب داد که در غایت کمال است این E
نماز شام به بام ار کسی نگاه کند E
دو ابروان تو گوید مگر هلالست این E
لبت به خون عزیزان که می‌خوری لعل است E
تو خود بگوی که خون می‌خوری حلال است این E
چنان به یاد تو شادم که فرق می‌نکنم E
ز دوستی که فراق است یا وصال است این E
شبی خیال تو گفتم ببینم اندر خواب E
ولی ز فکر تو خواب آیدم خیال است این E
درازنای شب از چشم دردمندان پرس E
عزیز من که شبی یا هزار سال است این E
قلم به یاد تو در می‌چکاند از دستم E
مداد نیست کز او می‌رود زلال است این E
کسان به حال پریشان سعدی از غم عشق E
زنخ زنند و ندانند تا چه حال است این E
ای چشم تو دلفریب و جادو E
در چشم تو خیره چشم آهو E
در چشم منی و غایب از چشم E
زآن چشم همی‌کنم به هر سو E
صد چشمه ز چشم من گشاید E
چون چشم برافکنم بر آن رو E
چشمم بستی به زلف دلبند E
هوشم بردی به چشم جادو E
هر شب چو چراغ چشم دارم E
تا چشم من و چراغ من کو E
این چشم و دهان و گردن و گوش E
چشمت مرساد و دست و بازو E
مه گر چه به چشم خلق زیباست E
تو خوبتری به چشم و ابرو E
با این همه چشم زنگی شب E
چشم سیه تو راست هندو E
سعدی به دو چشم تو که دارد E
چشمی و هزار دانه لولو E
من از دست کمانداران ابرو E
نمی‌یارم گذر کردن به هر سو E
دو چشمم خیره ماند از روشنایی E
ندانم قرص خورشید است یا رو E
بهشت است این که من دیدم نه رخسار E
کمند است آن که وی دارد نه گیسو E
لبان لعل چون خون کبوتر E
سواد زلف چون پر پرستو E
نه آن سرپنجه دارد شوخ عیار E
که با او بر توان آمد به بازو E
همه جان خواهد از عشاق مشتاق E
ندارد سنگ کوچک در ترازو E
نفس را بوی خوش چندین نباشد E
مگر در جیب دارد ناف آهو E
لب خندان شیرین منطقش را E
نشاید گفت جز ضحاک جادو E
غریبی سخت محبوب اوفتاده‌ست E
به ترکستان رویش خال هندو E
عجب گر در چمن برپای خیزد E
که پیشش سرو ننشیند به زانو E
و گر بنشیند اندر محفل عام E
دو صد فریاد برخیزد ز هر سو E
به یاد روی گلبوی گل اندام E
همه شب خار دارم زیر پهلو E
تحمل کن جفای یار سعدی E
که جور نیکوان ذنبیست معفو E
گفتم به عقل پای برآرم ز بند او E
روی خلاص نیست به جهد از کمند او E
مستوجب ملامتی ای دل که چند بار E
عقلت بگفت و گوش نکردی به پند او E
آن بوستان میوه شیرین که دست جهد E
دشوار می‌رسد به درخت بلند او E
گفتم عنان مرکب تازی بگیرمش E
لیکن وصول نیست به گرد سمند او E
سر در جهان نهادمی از دست او ولیک E
از شهر او چگونه رود شهربند او E
چشمم بدوخت از همه عالم به اتفاق E
تا جز در او نظر نکند مستمند او E
گر خود به جای مروحه شمشیر می‌زند E
مسکین مگس کجا رود از پیش قند او E
نومید نیستم که هم او مرهمی نهد E
ور نه به هیچ به نشود دردمند او E
او خود مگر به لطف خداوندیی کند E
ور نه ز ما چه بندگی آید پسند او E
سعدی چو صبر از اوت میسر نمی‌شود E
اولیتر آن که صبر کنی بر گزند او E
صید بیابان عشق چون بخورد تیر او E
سر نتواند کشید پای ز زنجیر او E
گو به سنانم بدوز یا به خدنگم بزن E
گر به شکار آمده‌ست دولت نخجیر او E
گفتم از آسیب عشق روی به عالم نهم E
عرصه عالم گرفت حسن جهان گیر او E
با همه تدبیر خویش ما سپر انداختیم E
روی به دیوار صبر چشم به تقدیر او E
چاره مغلوب نیست جز سپر انداختن E
چون نتواند که سر در کشد از تیر او E
کشته معشوق را درد نباشد که خلق E
زنده به جانند و ما زنده به تأثیر او E
او به فغان آمده‌ست زین همه تعجیل ما E
ای عجب و ما به جان زین همه تأخیر او E
در همه گیتی نگاه کردم و باز آمدم E
صورت کس خوب نیست پیش تصاویر او E
سعدی شیرین زبان این همه شور از کجا E
شاهد ما آیتیست وین همه تفسیر او E
آتشی از سوز عشق در دل داوود بود E
تا به فلک می‌رسد بانگ مزامیر او E
هر که به خویشتن رود ره نبرد به سوی او E
بینش ما نیاورد طاقت حسن روی او E
باغ بنفشه و سمن بوی ندارد ای صبا E
غالیه‌ای بساز از آن طره مشکبوی او E
هر کس از او به قدر خویش آرزویی همی‌کنند E
همت ما نمی‌کند زو به جز آرزوی او E
من به کمند او درم او به مراد خویشتن E
گر نرود به طبع من من بروم به خوی او E
دفع زبان خصم را تا نشوند مطلع E
دیده به سوی دیگری دارم و دل به سوی او E
دامن من به دست او روز قیامت اوفتد E
عمر به نقد می‌رود در سر گفت و گوی او E
سعدی اگر برآیدت پای به سنگ دم مزن E
روز نخست گفتمت سر نبری ز کوی او E
راستی گویم به سروی ماند این بالای تو E
در عبارت می‌نیاید چهره زیبای تو E
چون تو حاضر می‌شوی من غایب از خود می‌شوم E
بس که حیران می‌بماندم وهم در سیمای تو E
کاشکی صد چشم از این بی خوابتر بودی مرا E
تا نظر می‌کردمی در منظر زیبای تو E
ای که در دل جای داری بر سر چشمم نشین E
کاندر آن بیغوله ترسم تنگ باشد جای تو E
گر ملامت می‌کنندم ور قیامت می‌شود E
بنده سر خواهد نهاد آن گه ز سر سودای تو E
در ازل رفته‌ست ما را با تو پیوندی که هست E
افتقار ما نه امروز است و استغنای تو E
گر بخوانی پادشاهی ور برانی بنده‌ایم E
رای ما سودی ندارد تا نباشد رای تو E
ما قلم در سر کشیدیم اختیار خویش را E
نفس ما قربان توست و رخت ما یغمای تو E
ما سراپای تو را ای سروتن چون جان خویش E
دوست می‌داریم و گر سر می‌رود در پای تو E
وین قبای صنعت سعدی که در وی حشو نیست E
حد زیبایی ندارد خاصه بر بالای تو E
بیا که در غم عشقت مشوشم بی تو E
بیا ببین که در این غم چه ناخوشم بی تو E
شب از فراق تو می‌نالم ای پری رخسار E
چو روز گردد گویی در آتشم بی تو E
دمی تو شربت وصلم نداده‌ای جانا E
همیشه زهر فراقت همی چشم بی تو E
اگر تو با من مسکین چنین کنی جانا E
دو پایم از دو جهان نیز در کشم بی تو E
پیام دادم و گفتم بیا خوشم می‌دار E
جواب دادی و گفتی که من خوشم بی تو E
ای طراوت برده از فردوس اعلی روی تو E
نادر است اندر نگارستان دنیی روی تو E
دختران مصر را کاسد شود بازار حسن E
گر چو یوسف پرده بردارد به دعوی روی تو E
گر چه از انگشت مانی بر نیاید چون تو نقش E
هر دم انگشتی نهد بر نقش مانی روی تو E
از گل و ماه و پری در چشم من زیباتری E
گل ز من دل برد یا مه یا پری نی روی تو E
ماه و پروین از خجالت رخ فرو پوشد اگر E
آفتاب آسا کند در شب تجلی روی تو E
مردم چشمش بدرد پرده اعمی ز شوق E
گر درآید در خیال چشم اعمی روی تو E
روی هر صاحب جمالی را به مه خواندن خطاست E
گر رخی را ماه باید خواند باری روی تو E
رسم تقوی می‌نهد در عشقبازی رای من E
کوس غارت می‌زند در ملک تقوی روی تو E
چون به هر وجهی بخواهد رفت جان از دست ما E
خوبتر وجهی بباید جستن اولی روی تو E
چشمم از زاری چو فرهاد است و شیرین لعل تو E
عقلم از شورش چو مجنون است و لیلی روی تو E
ملک زیبایی مسلم گشت فرمان تو را E
تا چنین خطی مزور کرد انشی روی تو E
داشتند اصحاب خلوت حرف‌ها بر من ز بد E
تا تجلی کرد در بازار تقوی روی تو E
خرده بر سعدی مگیر ای جان که کاری خرد نیست E
سوختن در عشق وانگه ساختن بی روی تو E
آن سرو ناز بین که چه خوش می‌رود به راه E
وآن چشم آهوانه که چون می‌کند نگاه E
تو سرو دیده‌ای که کمر بست بر میان E
یا ماه چارده که به سر برنهد کلاه E
گل با وجود او چو گیاه است پیش گل E
مه پیش روی او چو ستاره‌ست پیش ماه E
سلطان صفت همی‌رود و صد هزار دل E
با او چنان که در پی سلطان رود سپاه E
گویند از او حذر کن و راه گریز گیر E
گویم کجا روم که ندانم گریزگاه E
اول نظر که چاه زنخدان بدیدمش E
گویی در اوفتاد دل از دست من به چاه E
دل خود دریغ نیست که از دست من برفت E
جان عزیز بر کف دست است گو بخواه E
ای هر دو دیده پای که بر خاک می‌نهی E
آخر نه بر دو دیده من به که خاک راه E
حیف است از آن دهن که تو داری جواب تلخ E
وآن سینه سفید که دارد دل سیاه E
بیچارگان بر آتش مهرت بسوختند E
آه از تو سنگدل که چه نامهربانی آه E
شهری به گفت و گوی تو در تنگنای شوق E
شب روز می‌کنند و تو در خواب صبحگاه E
گفتم بنالم از تو به یاران و دوستان E
باشد که دست ظلم بداری ز بی‌گناه E
بازم حفاظ دامن همت گرفت و گفت E
از دوست جز به دوست مبر سعدیا پناه E
پنجه با ساعد سیمین که نیندازی به E
با توانای معربد نکنی بازی به E
چون دلش دادی و مهرش ستدی چاره نماند E
اگر او با تو نسازد تو در او سازی به E
جز غم یار مخور تا غم کارت بخورد E
تو که با مصلحت خویش نپردازی به E
سپر صبر تحمل نکند تیر فراق E
با کمان ابرو اگر جنگ نیاغازی به E
با چنین یار که ما عقد محبت بستیم E
گر همه مایه زیان می‌کند انبازی به E
بنده را بر خط فرمان خداوند امور E
سر تسلیم نهادن ز سرافرازی به E
گر چو چنگم بزنی پیش تو سر برنکنم E
این چنین یار وفادار که بنوازی به E
هیچ شک نیست به تیر اجل ای یار عزیز E
که من از پای درآیم چو تو اندازی به E
مجلس ما دگر امروز به بستان ماند E
مطرب از بلبل عاشق به خوش آوازی به E
گوش بر ناله مطرب کن و بلبل بگذار E
که نگوید سخن از سعدی شیرازی به E
ای که شمشیر جفا بر سر ما آخته‌ای E
دشمن از دوست ندانسته و نشناخته‌ای E
من ز فکر تو به خود نیز نمی‌پردازم E
نازنینا تو دل از من به که پرداخته‌ای E
چند شب‌ها به غم روی تو روز آوردم E
که تو یک روز نپرسیده و ننواخته‌ای E
گفته بودم که دل از دست تو بیرون آرم E
باز دیدم که قوی پنجه درانداخته‌ای E
تا شکاری ز کمند سر زلفت نجهد E
ز ابروان و مژه‌ها تیر و کمان ساخته‌ای E
لاجرم صید دلی در همه شیراز نماند E
که نه با تیر و کمان در پی او تاخته‌ای E
ماه و خورشید و پری و آدمی اندر نظرت E
همه هیچند که سر بر همه افراخته‌ای E
با همه جلوه طاووس و خرامیدن کبک E
عیبت آن است که بی مهرتر از فاخته‌ای E
هر که می‌بیندم از جور غمت می‌گوید E
سعدیا بر تو چه رنج است که بگداخته‌ای E
بیم مات است در این بازی بیهوده مرا E
چه کنم دست تو بردی که دغل باخته‌ای E
ای رخ چون آینه افروخته E
الحذر از آه من سوخته E
غیرت سلطان جمالت چو باز E
چشم من از هر که جهان دوخته E
عقل کهن بار جفا می‌کشد E
دم به دم از عشق نوآموخته E
وه که به یک بار پراکنده شد E
آنچه به عمری بشد اندوخته E
غم به تولای تو بخریده‌ام E
جان به تمنای تو بفروخته E
در دل سعدیست چراغ غمت E
مشعله‌ای تا ابد افروخته E
ای که ز دیده غایبی در دل ما نشسته‌ای E
حسن تو جلوه می‌کند وین همه پرده بسته‌ای E
خاطر عام برده‌ای خون خواص خورده‌ای E
ما همه صید کرده‌ای خود ز کمند جسته‌ای E
از دگری چه حاصلم تا ز تو مهر بگسلم E
هم تو که خسته‌ای دلم مرهم ریش خسته‌ای E
گر به جراحت و الم دل بشکستیم چه غم E
می‌شنوم که دم به دم پیش دل شکسته‌ای E
حناست آن که ناخن دلبند رشته‌ای E
یا خون بی دلیست که در بند کشته‌ای E
من آدمی به لطف تو دیگر ندیده‌ام E
این صورت و صفت که تو داری فرشته‌ای E
وین طرفه‌تر که تا دل من دردمند توست E
حاضر نبوده یک دم و غایب نگشته‌ای E
در هیچ حلقه نیست که یادت نمی‌رود E
در هیچ بقعه نیست که تخمی نکشته‌ای E
ما دفتر از حکایت عشقت نبسته‌ایم E
تو سنگدل حکایت ما درنوشته‌ای E
زیب و فریب آدمیان را نهایت است E
حوری مگر نه از گل آدم سرشته‌ای E
از عنبر و بنفشه تر بر سر آمده‌ست E
آن موی مشکبوی که در پای هشته‌ای E
من در بیان وصف تو حیران بمانده‌ام E
حدیست حسن را و تو از حد گذشته‌ای E
سر می‌نهند پیش خطت عارفان پارس E
بیتی مگر ز گفته سعدی نبشته‌ای E
ای باغ حسن چون تو نهالی نیافته E
رخساره زمین چو تو خالی نیافته E
تابنده‌تر ز روی تو ماهی ندیده چرخ E
خوشتر ز ابروی تو هلالی نیافته E
بر دور عارض تو نظر کرده آفتاب E
خود را لطافتی و جمالی نیافته E
چرخ مشعبد از رخ تو دلفریبتر E
در زیر هفت پرده خیالی نیافته E
خود را به زیر چنگل شاهین عشق تو E
عنقای صبر من پر و بالی نیافته E
تا کی ز درد عشق تو نالد روان من E
روزی به لطف از تو مثالی نیافته E
افتاده در زبان خلایق حدیث من E
با تو به یک حدیث مجالی نیافته E
زایل شود هر آن چه به کلی کمال یافت E
عمرم زوال یافت کمالی نیافته E
گلبرگ عیش من به چه امید بشکفد E
از بوستان وصل شمالی نیافته E
سعدی هزار جامه به روزی قبا کند E
یک مهربانی از تو به سالی نیافته E
سرمست بتی لطیف ساده E
در دست گرفته جام باده E
در مجلس بزم باده نوشان E
بسته کمر و قبا گشاده E
افتاده زمین به حضرت او E
گردونش به خدمت ایستاده E
خورشید و مهش ز خوبرویی E
سر بر خط بندگی نهاده E
خورشید که شاه آسمان است E
در عرصه حسن او پیاده E
وه وه که بزرگوار حوریست E
از روزن جنت اوفتاده E
لعلش چو عقیق گوهرآگین E
زلفش چو کمند تاب داده E
در گلشن بوستان رویش E
زنگی بچگان ز ماه زاده E
سعدی نرسد به یار هرگز E
کاو شرمگن است و یار ساده E
ای یار جفا کرده پیوند بریده E
این بود وفاداری و عهد تو ندیده E
در کوی تو معروفم و از روی تو محروم E
گرگ دهن آلوده یوسف ندریده E
ما هیچ ندیدیم و همه شهر بگفتند E
افسانه مجنون به لیلی نرسیده E
در خواب گزیده لب شیرین گل اندام E
از خواب نباشد مگر انگشت گزیده E
بس در طلبت کوشش بی فایده کردیم E
چون طفل دوان در پی گنجشک پریده E
مرغ دل صاحب نظران صید نکردی E
الا به کمان مهره ابروی خمیده E
میلت به چه ماند به خرامیدن طاووس E
غمزت به نگه کردن آهوی رمیده E
گر پای به در می‌نهم از نقطه شیراز E
ره نیست تو پیرامن من حلقه کشیده E
با دست بلورین تو پنجه نتوان کرد E
رفتیم دعا گفته و دشنام شنیده E
روی تو مبیناد دگر دیده سعدی E
گر دیده به کس باز کند روی تو دیده E
می‌برزند ز مشرق شمع فلک زبانه E
ای ساقی صبوحی درده می شبانه E
عقلم بدزد لختی چند اختیار دانش E
هوشم ببر زمانی تا کی غم زمانه E
گر سنگ فتنه بارد فرق منش سپر کن E
ور تیر طعنه آید جان منش نشانه E
گر می به جان دهندت بستان که پیش دانا E
ز آب حیات بهتر خاک شرابخانه E
آن کوزه بر کفم نه کآب حیات دارد E
هم طعم نار دارد هم رنگ ناردانه E
صوفی چگونه گردد گرد شراب صافی E
گنجشک را نگنجد عنقا در آشیانه E
دیوانگان نترسند از صولت قیامت E
بشکیبد اسب چوبین از سیف و تازیانه E
صوفی و کنج خلوت سعدی و طرف صحرا E
صاحب هنر نگیرد بر بی هنر بهانه E
ای صورتت ز گوهر معنی خزینه‌ای E
ما را ز داغ عشق تو در دل دفینه‌ای E
دانی که آه سوختگان را اثر بود E
مگذار ناله‌ای که برآید ز سینه‌ای E
زیور همان دو رشته مرجان کفایت است E
وز موی در کنار و برت عنبرینه‌ای E
سر در نیاورم به سلاطین روزگار E
گر من ز بندگان تو باشم کمینه‌ای E
چشمی که جز به روی تو بر می‌کنم خطاست E
وآن دم که بی تو می‌گذرانم غبینه‌ای E
تدبیر نیست جز سپر انداختن که خصم E
سنگی به دست دارد و ما آبگینه‌ای E
وآن را روا بود که زند لاف مهر دوست E
کز دل به در کند همه مهری و کینه‌ای E
سعدی به پاکبازی و رندی مثل نشد E
تنها در این مدینه که در هر مدینه‌ای E
شعرش چو آب در همه عالم چنان شده E
کز پارس می‌رود به خراسان سفینه‌ای E
خلاف سرو را روزی خرامان سوی بستان آی E
دهان چون غنچه بگشای و چو گلبن در گلستان آی E
دمادم حوریان از خلد رضوان می‌فرستندت E
که ای حوری انسانی دمی در باغ رضوان آی E
گرت اندیشه می‌باشد ز بدگویان بی معنی E
چو معنی معجری بربند و چون اندیشه پنهان آی E
دلم گرد لب لعلت سکندروار می‌گردد E
نگویی کآخر ای مسکین فراز آب حیوان آی E
چو عقرب دشمنان داری و من با تو چو میزانم E
برای مصلحت ماها ز عقرب سوی میزان آی E
جهانی عشقبازانند در عهد سر زلفت E
رها کن راه بدعهدی و اندر عهد ایشان آی E
خوش آمد نیست سعدی را در این زندان جسمانی E
اگر تو یک دلی با او چو او در عالم جان آی E
قیمت گل برود چون تو به گلزار آیی E
و آب شیرین چو تو در خنده و گفتار آیی E
این همه جلوه طاووس و خرامیدن او E
بار دیگر نکند گر تو به رفتار آیی E
چند بار آخرت ای دل به نصیحت گفتم E
دیده بردوز نباید که گرفتار آیی E
مه چنین خوب نباشد تو مگر خورشیدی E
دل چنین سخت نباشد تو مگر خارایی E
گر تو صد بار بیایی به سر کشته عشق E
چشم باشد مترصد که دگربار آیی E
سپر از تیغ تو در روی کشیدن نهی است E
من خصومت نکنم گر تو به پیکار آیی E
کس نماند که به دیدار تو واله نشود E
چون تو لعبت ز پس پرده پدیدار آیی E
دیگر ای باد حدیث گل و سنبل نکنی E
گر بر آن سنبل زلف و گل رخسار آیی E
دوست دارم که کست دوست ندارد جز من E
حیف باشد که تو در خاطر اغیار آیی E
سعدیا دختر انفاس تو بس دل ببرد E
به چنین صورت و معنی که تو می‌آرایی E
خرم آن روز که چون گل به چمن بازآیی E
یا به بستان به در حجره من بازآیی E
گلبن عیش من آن روز شکفتن گیرد E
که تو چون سرو خرامان به چمن بازآیی E
شمع من روز نیامد که شبم بفروزی E
جان من وقت نیامد که به تن بازآیی E
آب تلخ است مدامم چو صراحی در حلق E
تا تو یک روز چو ساغر به دهن بازآیی E
کی به دیدار من ای مهرگسل برخیزی E
کی به گفتار من ای عهدشکن بازآیی E
مرغ سیر آمده‌ای از قفس صحبت و من E
دام زاری بنهم بو که به من بازآیی E
من خود آن بخت ندارم که به تو پیوندم E
نه تو آن لطف نداری که به من بازآیی E
سعدی آن دیو نباشد که به افسون برود E
هیچت افتد که چو مردم به سخن بازآیی E
تا کیم انتظار فرمایی E
وقت نامد که روی بنمایی؟! E
اگرم زنده باز خواهی دید E
رنجه شو پیشتر چرا نایی E
عمر کوته‌تر است از آن که تو نیز E
در درازی وعده افزایی E
از تو کی برخورم که در وعده E
سپری گشت عهد برنایی E
نرسیدیم در تو و نرسد E
هیچ بیچاره را شکیبایی E
به سر راهت آورم هر شب E
دیده‌ای در وداع بینایی E
روز من شب شود و شب روزم E
چون ببندی نقاب و بگشایی E
بر رخ سعدی از خیال تو دوش E
زرگری بود و سیم پالایی E
تو از هر در که بازآیی بدین خوبی و زیبایی E
دری باشد که از رحمت به روی خلق بگشایی E
ملامتگوی بی‌حاصل ترنج از دست نشناسد E
در آن معرض که چون یوسف جمال از پرده بنمایی E
به زیورها بیارایند وقتی خوبرویان را E
تو سیمین تن چنان خوبی که زیورها بیارایی E
چو بلبل روی گل بیند زبانش در حدیث آید E
مرا در رویت از حیرت فروبسته‌ست گویایی E
تو با این حسن نتوانی که روی از خلق درپوشی E
که همچون آفتاب از جام و حور از جامه پیدایی E
تو صاحب منصبی جانا ز مسکینان نیندیشی E
تو خواب آلوده‌ای بر چشم بیداران نبخشایی E
گرفتم سرو آزادی نه از ماء مهین زادی E
مکن بیگانگی با ما چو دانستی که از مایی E
دعایی گر نمی‌گویی به دشنامی عزیزم کن E
که گر تلخ است شیرین است از آن لب هر چه فرمایی E
گمان از تشنگی بردم که دریا تا کمر باشد E
چو پایانم (پایابم) برفت اکنون بدانستم که دریایی E
تو خواهی آستین افشان و خواهی روی درهم کش E
مگس جایی نخواهد رفتن از دکان حلوایی E
قیامت می‌کنی سعدی بدین شیرین سخن گفتن E
مسلم نیست طوطی را در ایامت شکرخایی E
تو با این لطف طبع و دلربایی E
چنین سنگین دل و سرکش چرایی E
به یک بار از جهان دل در تو بستم E
ندانستم که پیمانم نپایی E
شب تاریک هجرانم بفرسود E
یکی از در درآی ای روشنایی E
سری دارم مهیا بر کف دست E
که در پایت فشانم چون درآیی E
خطای محض باشد با تو گفتن E
حدیث حسن خوبان خطایی E
نگاری سخت محبوبی و مطبوع E
ولیکن سست مهر و بی‌وفایی E
دلا گر عاشقی دایم بر آن باش E
که سختی بینی و جور آزمایی E
و گر طاقت نداری جور مخدوم E
برو سعدی که خدمت را نشایی E
تو پری زاده ندانم ز کجا می‌آیی E
کآدمیزاده نباشد به چنین زیبایی E
راست خواهی نه حلال است که پنهان دارند E
مثل این روی و نشاید که به کس بنمایی E
سرو با قامت زیبای تو در مجلس باغ E
نتواند که کند دعوی همبالایی E
در سراپای وجودت هنری نیست که نیست E
عیبت آن است که بر بنده نمی‌بخشایی E
به خدا بر تو که خون من بیچاره مریز E
که من آن قدر ندارم که تو دست آلایی E
بی رخت چشم ندارم که جهانی بینم E
به دو چشمت که ز چشمم مرو ای بینایی E
نه مرا حسرت جاه است و نه اندیشه مال E
همه اسباب مهیاست تو در می‌بایی E
بر من از دست تو چندان که جفا می‌آید E
خوشتر و خوبتر اندر نظرم می‌آیی E
دیگری نیست که مهر تو در او شاید بست E
چاره بعد از تو ندانیم به جز تنهایی E
ور به خواری ز در خویش برانی ما را E
همچنان شکر کنیمت که عزیز مایی E
من از این در به جفا روی نخواهم پیچید E
گر ببندی تو به روی من و گر بگشایی E
چه کند داعی دولت که قبولش نکنند E
ما حریصیم به خدمت تو نمی‌فرمایی E
سعدیا دختر انفاس تو بس دل ببرد E
به چنین زیور معنی که تو می‌آرایی E
باد نوروز که بوی گل و سنبل دارد E
لطف این باد ندارد که تو می‌پیمایی E
چه روی است آن که دیدارش ببرد از من شکیبایی E
گواهی می‌دهد صورت بر اخلاقش به زیبایی E
نگارینا به هر تندی که می‌خواهی جوابم ده E
اگر تلخ اتفاق افتد به شیرینی بیندایی E
دگر چون ناشکیبایی ببینم صادقش خوانم E
که من در نفس خویش از تو نمی‌بینم شکیبایی E
از این پس عیب شیدایان نخواهم کرد و مسکینان E
که دانشمند از این صورت بر آرد سر به شیدایی E
چنانم در دلی حاضر که جان در جسم و خون در رگ E
فراموشم نه‌ای وقتی که دیگر وقت یاد آیی E
شبی خوش هر که می‌خواهد که با جانان به روز آرد E
بسی شب روز گرداند به تاریکی و تنهایی E
بیار ای لعبت ساقی بگو ای کودک مطرب E
که صوفی در سماع آمد دوتایی کرد یکتایی E
سخن پیدا بود سعدی که حدش تا کجا باشد E
زبان درکش که منظورت ندارد حد زیبایی E
خبرت خرابتر کرد جراحت جدایی E
چو خیال آب روشن که به تشنگان نمایی E
تو چه ارمغانی آری که به دوستان فرستی E
چه از این به ارمغانی که تو خویشتن بیایی E
بشدی و دل ببردی و به دست غم سپردی E
شب و روز در خیالی و ندانمت کجایی E
دل خویش را بگفتم چو تو دوست می‌گرفتم E
نه عجب که خوبرویان بکنند بی‌وفایی E
تو جفای خود بکردی و نه من نمی‌توانم E
که جفا کنم ولیکن نه تو لایق جفایی E
چه کنند اگر تحمل نکنند زیردستان E
تو هر آن ستم که خواهی بکنی که پادشایی E
سخنی که با تو دارم به نسیم صبح گفتم E
دگری نمی‌شناسم تو ببر که آشنایی E
من از آن گذشتم ای یار که بشنوم نصیحت E
برو ای فقیه و با ما مفروش پارسایی E
تو که گفته‌ای تأمل نکنم جمال خوبان E
بکنی اگر چو سعدی نظری بیازمایی E
در چشم بامدادان به بهشت برگشودن E
نه چنان لطیف باشد که به دوست برگشایی E
دریچه‌ای ز بهشتش به روی بگشایی E
که بامداد پگاهش تو روی بنمایی E
جهان شب است و تو خورشید عالم آرایی E
صباح مقبل آن کز درش تو بازآیی E
به از تو مادر گیتی به عمر خود فرزند E
نیاورد که همین بود حد زیبایی E
هر آن که با تو وصالش دمی میسر شد E
میسرش نشود بعد از آن شکیبایی E
درون پیرهن از غایت لطافت جسم E
چو آب صافی در آبگینه پیدایی E
مرا مجال سخن بیش در بیان تو نیست E
کمال حسن ببندد زبان گویایی E
ز گفت و گوی عوام احتراز می‌کردم E
کز این سپس بنشینم به کنج تنهایی E
وفای صحبت جانان به گوش جانم گفت E
نه عاشقی که حذر می‌کنی ز رسوایی E
گذشت بر من از آسیب عشقت آن چه گذشت E
هنوز منتظرم تا چه حکم فرمایی E
دو روزه باقی عمرم فدای جان تو باد E
اگر بکاهی و در عمر خود بیفزایی E
گر او نظر نکند سعدیا به چشم نواخت E
به دست سعی تو باد است تا نپیمایی E
گرم راحت رسانی ور گزایی E
محبت بر محبت می‌فزایی E
به شمشیر از تو بیگانه نگردم E
که هست از دیرگه باز آشنایی E
همه مرغان خلاص از بند خواهند E
من از قیدت نمی‌خواهم رهایی E
عقوبت هرچ از آن دشوارتر نیست E
بر آنم صبر هست الا جدایی E
اگر بیگانگان تشریف بخشند E
هنوز از دوستان خوشتر گدایی E
منم جانا و جانی بر لب از شوق E
بده گر بوسه‌ای داری بهایی E
کسانی عیب ما بینند و گویند E
که روحانی ندانند از هوایی E
جمیع پارسایان گو بدانند E
که سعدی توبه کرد از پارسایی E
چنان از خمر و زمر و نای و ناقوس E
نمی‌ترسم که از زهد ریایی E
مشتاق توام با همه جوری و جفایی E
محبوب منی با همه جرمی و خطایی E
من خود به چه ارزم که تمنای تو ورزم E
در حضرت سلطان که برد نام گدایی E
صاحب نظران لاف محبت نپسندند E
وان گه سپر انداختن از تیر بلایی E
باید که سری در نظرش هیچ نیرزد E
آن کس که نهد در طلب وصل تو پایی E
بیداد تو عدلست و جفای تو کرامت E
دشنام تو خوشتر که ز بیگانه دعایی E
جز عهد و وفای تو که محلول نگردد E
هر عهد که بستم هوسی بود و هوایی E
گر دست دهد دولت آنم که سر خویش E
در پای سمند تو کنم نعل بهایی E
شاید که به خون بر سر خاکم بنویسند E
این بود که با دوست به سر برد وفایی E
خون در دل آزرده نهان چند بماند E
شک نیست که سر برکند این درد به جایی E
شرط کرم آنست که با درد بمیری E
سعدی و نخواهی ز در خلق دوایی E
من ندانستم از اول که تو بی مهر و وفایی E
عهد نابستن از آن به که ببندی و نپایی E
دوستان عیب کنندم که چرا دل به تو دادم E
باید اول به تو گفتن که چنین خوب چرایی E
ای که گفتی مرو اندر پی خوبان زمانه E
ما کجاییم در این بحر تفکر تو کجایی E
آن نه خالست و زنخدان و سر زلف پریشان E
که دل اهل نظر برد که سریست خدایی E
پرده بردار که بیگانه خود این روی نبیند E
تو بزرگی و در آیینه کوچک ننمایی E
حلقه بر در نتوانم زدن از دست رقیبان E
این توانم که بیایم به محلت به گدایی E
عشق و درویشی و انگشت نمایی و ملامت E
همه سهلست تحمل نکنم بار جدایی E
روز صحرا و سماعست و لب جوی و تماشا E
در همه شهر دلی نیست که دیگر بربایی E
گفته بودم چو بیایی غم دل با تو بگویم E
چه بگویم که غم از دل برود چون تو بیایی E
شمع را باید از این خانه به دربردن و کشتن E
تا به همسایه نگوید که تو در خانه مایی E
سعدی آن نیست که هرگز ز کمندت بگریزد E
که بدانست که دربند تو خوشتر که رهایی E
خلق گویند برو دل به هوای دگری ده E
نکنم خاصه در ایام اتابک دو هوایی E
نه من تنها گرفتارم به دام زلف زیبایی E
که هر کس با دلارامی سری دارند و سودایی E
قرین یار زیبا را چه پروای چمن باشد E
هزاران سرو بستانی فدای سروبالایی E
مرا نسبت به شیدایی کند ماه پری پیکر E
تو دل با خویشتن داری چه دانی حال شیدایی E
همی‌دانم که فریادم به گوشش می‌رسد لیکن E
ملولی را چه غم دارد ز حال ناشکیبایی E
عجب دارند یارانم که دستش را همی‌بوسم E
ندیدستند مسکینان سری افتاده در پایی E
اگر فرهاد را حاصل نشد پیوند با شیرین E
نه آخر جان شیرینش برآمد در تمنایی E
خرد با عشق می‌کوشد که وی را در کمند آرد E
ولیکن بر نمی‌آید ضعیفی با توانایی E
مرا وقتی ز نزدیکان ملامت سخت می‌آمد E
نترسم دیگر از باران که افتادم به دریایی E
تو خواهی خشم بر ما گیر و خواهی چشم بر ما کن E
که ما را با کسی دیگر نمانده‌ست از تو پروایی E
نپندارم که سعدی را بیازاری و بگذاری E
که بعد از سایه لطفت ندارد در جهان جایی E
من آن خاک وفادارم که از من بوی مهر آید E
و گر بادم برد چون شعر هر جزوی به اقصایی E
هر کس به تماشایی رفتند به صحرایی E
ما را که تو منظوری خاطر نرود جایی E
یا چشم نمی‌بیند یا راه نمی‌داند E
هر کاو به وجود خود دارد ز تو پروایی E
دیوانه عشقت را جایی نظر افتاده‌ست E
کآنجا نتواند رفت اندیشه دانایی E
امید تو بیرون برد از دل همه امیدی E
سودای تو خالی کرد از سر همه سودایی E
زیبا ننماید سرو اندر نظر عقلش E
آن کش نظری باشد با قامت زیبایی E
گویند رفیقانم در عشق چه سر داری E
گویم که سری دارم درباخته در پایی E
زنهار نمی‌خواهم کز کشتن امانم ده E
تا سیرترت بینم یک لحظه مدارایی E
در پارس که تا بوده‌ست از ولوله آسوده‌ست E
بیم است که برخیزد از حسن تو غوغایی E
من دست نخواهم برد الا به سر زلفت E
گر دسترسی باشد یک روز به یغمایی E
گویند تمنایی از دوست بکن سعدی E
جز دوست نخواهم کرد از دوست تمنایی E
همه چشمیم تا برون آیی E
همه گوشیم تا چه فرمایی E
تو نه آن صورتی که بی رویت E
متصور شود شکیبایی E
من ز دست تو خویشتن بکشم E
تا تو دستم به خون نیالایی E
گفته بودی قیامتم بینند E
این گروهی محب سودایی E
وین چنین روی دلستان که تو راست E
خود قیامت بود که بنمایی E
ما تماشاکنان کوته دست E
تو درخت بلندبالایی E
سر ما و آستان خدمت تو E
گر برانی و گر ببخشایی E
جان به شکرانه دادن از من خواه E
گر به انصاف با میان آیی E
عقل باید که با صلابت عشق E
نکند پنجه توانایی E
تو چه دانی که بر تو نگذشته‌ست E
شب هجران و روز تنهایی E
روشنت گردد این حدیث چو روز E
گر چو سعدی شبی بپیمایی E
ای ولوله عشق تو بر هر سر کویی E
روی تو ببرد از دل ما هر غم رویی E
آخر سر مویی به ترحم نگر آن را E
کآهی بودش تعبیه بر هر بن مویی E
کم می‌نشود تشنگی دیده شوخم E
با آن که روان کرده‌ام از هر مژه جویی E
ای هر تنی از مهر تو افتاده به کنجی E
وی هر دلی از شوق تو آواره به سویی E
ما یکدل و تو شرم نداری که برآیی E
هر لحظه به دستانی و هر روز به خویی E
در کان نبود چون تن زیبای تو سیمی E
وز سنگ نخیزد چو دل سخت تو رویی E
بر هم نزند دست خزان بزم ریاحین E
گر باد به بستان برد از زلف تو بویی E
با این همه میدان لطافت که تو داری E
سعدی چه بود در خم چوگان تو گویی E
ای خسته دلم در خم چوگان تو گویی E
بی فایده‌ام پیش تو چون بیهده گویی E
ای تیر غم عشق تو هر جا که رسیده E
افتاده به زخمش چو کمان پشت دوتویی E
هم طرفه ندارم اگرم بازنوازی E
زیرا که عجب نیست نکویی ز نکویی E
سعدی غمش از دست مده گر ندهد دست E
کی دست دهد در همه آفاق چنویی E
چه جرم رفت که با ما سخن نمی‌گویی E
جنایت از طرف ماست یا تو بدخویی E
تو از نبات گرو برده‌ای به شیرینی E
به اتفاق ولیکن نبات خودرویی E
هزار جان به ارادت تو را همی‌جویند E
تو سنگدل به لطافت دلی نمی‌جویی E
ولیک با همه عیب از تو صبر نتوان کرد E
بیا و گر همه بد کرده‌ای که نیکویی E
تو بد مگوی و گر نیز خاطرت باشد E
بگوی از آن لب شیرین که نیک می‌گویی E
گلم نباید و سروم به چشم درناید E
مرا وصال تو باید که سرو گلبویی E
هزار جامه سپر ساختیم و هم بگذشت E
خدنگ غمزه خوبان ز دلق نه تویی E
به دست جهد نشاید گرفت دامن کام E
اگر نخواهدت ای نفس خیره می‌پویی E
درست شد که به یک دل دو دوست نتوان داشت E
به ترک خویش بگوی ای که طالب اویی E
همین که پای نهادی بر آستانه عشق E
به دست باش که دست از جهان فروشویی E
درازنای شب از چشم دردمندان پرس E
تو قدر آب چه دانی که بر لب جویی E
ز خاک سعدی بیچاره بوی عشق آید E
هزار سال پس از مرگش ار بینبویی E
کدام کس به تو ماند که گویمت که چنویی E
ز هر که در نظر آید گذشته‌ای به نکویی E
لطیف جوهر و جانی غریب قامت و شکلی E
نظیف جامه و جسمی بدیع صورت و خویی E
هزار دیده چو پروانه بر جمال تو عاشق E
غلام مجلس آنم که شمع مجلس اویی E
ندیدم آبی و خاکی بدین لطافت و پاکی E
تو آب چشمه حیوان و خاک غالیه بویی E
تو را که درد نباشد ز درد ما چه تفاوت E
تو حال تشنه ندانی که بر کناره جویی E
صبای روضه رضوان ندانمت که چه بادی E
نسیم وعده جانان ندانمت که چه بویی E
اگر من از دل یک تو برآورم دم عشقی E
عجب مدار که آتش درافتدم به دوتویی E
به کس مگوی که پایم به سنگ عشق برآمد E
که عیب گیرد و گوید چرا به فرق نپویی E
دلی دو دوست نگیرد دو مهر دل نپذیرد E
اگر موافق اویی به ترک خویش بگویی E
کنونم آب حیاتی به حلق تشنه فروکن E
نه آنگهی که بمیرم به آب دیده بشویی E
به اختیار تو سعدی چه التماس برآید E
گر او مراد نبخشد تو کیستی که بجویی E
ای حسن خط از دفتر اخلاق تو بابی E
شیرینی از اوصاف تو حرفی ز کتابی E
از بوی تو در تاب شود آهوی مشکین E
گر باز کنند از شکن زلف تو تابی E
بر دیده صاحب نظران خواب ببستی E
ترسی که ببینند خیال تو به خوابی E
از خنده شیرین نمکدان دهانت E
خون می‌رود از دل چو نمک خورده کبابی E
تا عذر زلیخا بنهد منکر عشاق E
یوسف صفت از چهره برانداز نقابی E
بی روی توام جنت فردوس نباید E
کاین تشنگی از من نبرد هیچ شرابی E
مشغول تو را گر بگذارند به دوزخ E
با یاد تو دردش نکند هیچ عذابی E
باری به طریق کرمم بنده خود خوان E
تا بشنوی از هر بن موییم جوابی E
در من منگر تا دگران چشم ندارند E
کز دست گدایان نتوان کرد ثوابی E
آب سخنم می‌رود از طبع چو آتش E
چون آتش رویت که از او می‌چکد آبی E
یاران همه با یار و من خسته طلبکار E
هر کس به سر آبی و سعدی به سرابی E
تو خون خلق بریزی و روی درتابی E
ندانمت چه مکافات این گنه یابی E
تصد عنی فی الجور و النوی لکن E
الیک قلبی یا غایة المنی صاب E
چو عندلیب چه فریادها که می‌دارم E
تو از غرور جوانی همیشه در خوابی E
الی العداة وصلتم و تصحبونهمو E
و فی وداد کمو قد هجرت احبابی E
نه هر که صاحب حسن است جور پیشه کند E
تو را چه شد که خود اندر کمین اصحابی E
احبتی امرونی بترک ذکراه E
لقد اطعت ولکن حبه آبی E
غمت چگونه بپوشم که دیده بر رویت E
همی گواهی بر من دهد به کذابی E
مرا تو بر سر آتش نشانده‌ای عجب آنک E
منم در آتش و از حال من تو در تابی E
من از تو سیر نگردم که صاحب استسقا E
نه ممکن است که هرگز رسد به سیرابی E
سر آن ندارد امشب که برآید آفتابی E
چه خیال‌ها گذر کرد و گذر نکرد خوابی E
به چه دیر ماندی ای صبح که جان من برآمد E
بزه کردی و نکردند مؤذنان ثوابی E
نفس خروس بگرفت که نوبتی بخواند E
همه بلبلان بمردند و نماند جز غرابی E
نفحات صبح دانی ز چه روی دوست دارم E
که به روی دوست ماند که برافکند نقابی E
سرم از خدای خواهد که به پایش اندر افتد E
که در آب مرده بهتر که در آرزوی آبی E
دل من نه مرد آنست که با غمش برآید E
مگسی کجا تواند که بیفکند عقابی E
نه چنان گناهکارم که به دشمنم سپاری E
تو به دست خویش فرمای اگرم کنی عذابی E
دل همچو سنگت ای دوست به آب چشم سعدی E
عجب است اگر نگردد که بگردد آسیابی E
برو ای گدای مسکین و دری دگر طلب کن E
که هزار بار گفتی و نیامدت جوابی E
که دست تشنه می‌گیرد به آبی E
خداوندان فضل آخر ثوابی E
توقع دارم از شیرین زبانت E
اگر تلخ است و گر شیرین جوابی E
تو خود نایی و گر آیی بر من E
بدان ماند که گنجی در خرابی E
به چشمانت که گر زهرم فرستی E
چنان نوشم که شیرینتر شرابی E
اگر سروی به بالای تو باشد E
نباشد بر سر سرو آفتابی E
پری روی از نظر غایب نگردد E
اگر صد بار بربندد نقابی E
بدان تا یک نفس رویت ببینم E
شب و روز آرزومندم به خوابی E
امیدم هست اگر عطشان نمیرد E
که باز آید به جوی رفته آبی E
هلاک خویشتن می‌خواهد آن مور E
که خواهد پنجه کردن با عقابی E
شبی دانم که در زندان هجران E
سحرگاهم به گوش آید خطابی E
که سعدی چون فراق ما کشیدی E
نخواهی دید در دوزخ عذابی E
سَلِ المَصانعَ رَکباً تَهیمُ فی الفَلَواتِ E
تو قدر آب چه دانی که در کنار فراتی E
شبم به روی تو روز است و دیده‌ها به تو روشن E
و اِن هَجَرتَ سَواءٌ عَشیَّتی و غَداتی E
اگر چه دیر بماندم امید برنگرفتم E
مضی الزَمانُ و قلبی یقولُ اَنَّکَ آتی E
من آدمی به جمالت نه دیدم و نه شنیدم E
اگر گلی به حقیقت عجین آب حیاتی E
شبان تیره امیدم به صبح روی تو باشد E
و قَد تُفَتَّشُ عَینُ الحیوةِ فی الظُّلُماتِ E
فَکَم تُمَرِّرُ عَیشی و أنتَ حاملُ شهدٍ E
جواب تلخ بدیع است از آن دهان نباتی E
نه پنج روزهٔ عمر است عشق روی تو ما را E
وَجَدتَ رائِحَةَ الوُدِّ اِن شَمَمتَ رُفاتی E
وَصَفتُ کُلَّ مَلیحٍ کما یُحبُّ و یُرضی E
محامد تو چه گویم که ماورای صفاتی E
اخافُ مِنکَ و اَرجوا و اَستَغیثُ و اَدنو E
که هم کمند بلایی و هم کلید نجاتی E
ز چشم دوست فتادم به کامهٔ دل دشمن E
اَحبَّتی هَجَرونی کَما تَشاءُ عُداتی E
فراقنامهٔ سعدی عجب که در تو نگیرد E
و اِن شَکَوتُ اِلی الطَّیرِ نُحنَ فی الوُکَناتِ E
تو هیچ عهد نبستی که عاقبت نشکستی E
مرا بر آتش سوزان نشاندی و ننشستی E
بنای مهر نمودی که پایدار نماند E
مرا به بند ببستی خود از کمند بجستی E
دلم شکستی و رفتی خلاف شرط مودت E
به احتیاط رو اکنون که آبگینه شکستی E
چراغ چون تو نباشد به هیچ خانه ولیکن E
کس این سرای نبندد در این چنین که تو بستی E
گرم عذاب نمایی به داغ و درد جدایی E
شکنجه صبر ندارم بریز خونم و رستی E
بیا که ما سر هستی و کبریا و رعونت E
به زیر پای نهادیم و پای بر سر هستی E
گرت به گوشه چشمی نظر بود به اسیران E
دوای درد من اول که بی‌گناه بخستی E
هر آن کست که ببیند روا بود که بگوید E
که من بهشت بدیدم به راستی و درستی E
گرت کسی بپرستد ملامتش نکنم من E
تو هم در آینه بنگر که خویشتن بپرستی E
عجب مدار که سعدی به یاد دوست بنالد E
که عشق موجب شوق است و خمر علت مستی E
همه عمر برندارم سر از این خمار مستی E
که هنوز من نبودم که تو در دلم نشستی E
تو نه مثل آفتابی که حضور و غیبت افتد E
دگران روند و آیند و تو همچنان که هستی E
چه حکایت از فراقت که نداشتم ولیکن E
تو چو روی باز کردی در ماجرا ببستی E
نظری به دوستان کن که هزار بار از آن به E
که تحیتی نویسی و هدیتی فرستی E
دل دردمند ما را که اسیر توست یارا E
به وصال مرهمی نه چو به انتظار خستی E
نه عجب که قلب دشمن شکنی به روز هیجا E
تو که قلب دوستان را به مفارقت شکستی E
برو ای فقیه دانا به خدای بخش ما را E
تو و زهد و پارسایی من و عاشقی و مستی E
دل هوشمند باید که به دلبری سپاری E
که چو قبله‌ایت باشد به از آن که خود پرستی E
چو زمام بخت و دولت نه به دست جهد باشد E
چه کنند اگر زبونی نکنند و زیردستی E
گله از فراق یاران و جفای روزگاران E
نه طریق توست سعدی کم خویش گیر و رستی E
یارا قدحی پر کن از آن داروی مستی E
تا از سر صوفی برود علت هستی E
عاقل متفکر بود و مصلحت اندیش E
در مذهب عشق آی و از این جمله برستی E
ای فتنه نوخاسته از عالم قدرت E
غایب مشو از دیده که در دل بنشستی E
آرام دلم بستدی و دست شکیبم E
برتافتی و پنجه صبرم بشکستی E
احوال دو چشم من بر هم ننهاده E
با تو نتوان گفت به خواب شب مستی E
سودازده‌ای کز همه عالم به تو پیوست E
دل نیک بدادت که دل از وی بگسستی E
در روی تو گفتم سخنی چند بگویم E
رو باز گشادی و در نطق ببستی E
گر باده از این خم بود و مطرب از این کوی E
ما توبه بخواهیم شکستن به درستی E
سعدی غرض از حقه تن آیت حق است E
صد تعبیه در توست و یکی باز نجستی E
نقاش وجود این همه صورت که بپرداخت E
تا نقش ببینی و مصور بپرستی E
اگر مانند رخسارت گلی در بوستانستی E
زمین را از کمالیت شرف بر آسمانستی E
چو سرو بوستانستی وجود مجلس آرایت E
اگر در بوستان سروی سخنگوی و روانستی E
نگارین روی و شیرین خوی و عنبربوی و سیمین تن E
چه خوش بودی در آغوشم اگر یارای آنستی E
تو گویی در همه عمرم میسر گردد این دولت E
که کام از عمر برگیرم و گر خود یک زمانستی E
جز این عیبت نمی‌دانم که بدعهدی و سنگین دل E
دلارامی بدین خوبی دریغ ار مهربانستی E
شکر در کام من تلخ است بی دیدار شیرینش E
و گر حلوا بدان ماند که زهرش در میانستی E
دمی در صحبت یاری ملک خوی پری پیکر E
گر امید بقا باشد بهشت جاودانستی E
نه تا جان در جسد باشد وفاداری کنم با او E
که تا تن در لحد باشد و گر خود استخوانستی E
چنین گویند سعدی را که دردی هست پنهانی E
خبر در مغرب و مشرق نبودی گر نهانستی E
هر آن دل را که پنهانی قرینی هست روحانی E
به خلوتخانه‌ای ماند که در در بوستانستی E
تعالی الله چه روی است آن که گویی آفتابستی E
و گر مه را حیا بودی ز شرمش در نقابستی E
اگر گل را نظر بودی چو نرگس تا جهان بیند E
ز شرم رنگ رخسارش چو نیلوفر در آبستی E
شبان خوابم نمی‌گیرد نه روز آرام و آسایش E
ز چشم مست میگونش که پنداری به خوابستی E
گر آن شاهد که من دانم به هر کس روی بنماید E
فقیر از رقص در حالت خطیب از می خرابستی E
چنان مستم که پنداری نماند امید هشیاری E
به هش بازآمدی مجنون اگر مست شرابستی E
گر آن ساعد که او دارد بدی با رستم دستان E
به یک ساعت بیفکندی اگر افراسیابستی E
بیار ای لعبت ساقی اگر تلخ است و گر شیرین E
که از دستت شکر باشد و گر خود زهر نابستی E
کمال حسن رویت را مخالف نیست جز خویت E
دریغا آن لب شیرین اگر شیرین جوابستی E
اگر دانی که تا هستم نظر با جز تو پیوستم E
پس آنگه بر من مسکین جفا کردن صوابستی E
زمین تشنه را باران نبودی بعد از این حاجت E
اگر چندان که در چشمم سرشک اندر سحابستی E
ز خاکم رشک می‌آید که بر سر می‌نهی پایش E
که سعدی زیر نعلینت چه بودی گر ترابستی E
ای باد که بر خاک در دوست گذشتی E
پندارمت از روضه بستان بهشتی E
دور از سببی نیست که شوریده سودا E
هر لحظه چو دیوانه دوان بر در و دشتی E
باری مگرت بر رخ جانان نظر افتاد E
سرگشته چو من در همه آفاق بگشتی E
از کف ندهم دامن معشوقه زیبا E
هل تا برود نام من ای یار به زشتی E
جز یاد تو بر خاطر من نگذرد ای جان E
با آن که به یک باره‌ام از یاد بهشتی E
با طبع ملولت چه کند دل که نسازد E
شرطه همه وقتی نبود لایق کشتی E
بسیار گذشتی که نکردی سوی ما چشم E
یک دم ننشستم که به خاطر نگذشتی E
شوخی شکرالفاظ و مهی لاله بناگوش E
سروی سمن اندام و بتی حورسرشتی E
قلاب تو در کس نفکندی که نبردی E
شمشیر تو بر کس نکشیدی که نکشتی E
سیلاب قضا نسترد از دفتر ایام E
این‌ها که تو بر خاطر سعدی بنوشتی E
یاد می‌داری که با من جنگ در سر داشتی E
رای رای توست خواهی جنگ خواهی آشتی E
نیک بد کردی شکستن عهد یار مهربان E
این بتر کردی که بد کردی و نیک انگاشتی E
دوستان دشمن گرفتن هرگزت عادت نبود E
جز در این نوبت که دشمن دوست می‌پنداشتی E
خاطرم نگذاشت یک ساعت که بدمهری کنم E
گر چه دانستم که پاک از خاطرم بگذاشتی E
همچنانت ناخن رنگین گواهی می‌دهد E
بر سرانگشتان که در خون عزیزان داشتی E
تا تو برگشتی نیامد هیچ خلق اندر نظر E
کز خیالت شحنه‌ای بر ناظرم بگماشتی E
هر چه خواهی کن که ما را با تو روی جنگ نیست E
سر نهادن به در آن موضع که تیغ افراشتی E
هر دم از شاخ زبانم میوه‌ای تر می‌رسد E
بوستان‌ها رست از آن تخمم که در دل کاشتی E
سعدی از عقبی و دنیا روی در دیوار کرد E
تا تو در دیوار فکرش نقش خود بنگاشتی E
سست پیمانا به یک ره دل ز ما برداشتی E
آخر ای بد عهد سنگین دل چرا برداشتی E
نوع تقصیری تواند بود ای سلطان عشق E
تا به یک ره سایه لطف از گدا برداشتی E
گفته بودی با تو در خواهم کشیدن جام وصل E
جرعه‌ای ناخورده شمشیر جفا برداشتی E
خاطر از مهر کسان برداشتم از بهر تو E
چون تو را گشتم تو خود خاطر ز ما برداشتی E
لعل دیدی لاجرم چشم از شبه بردوختی E
در پسندیدی و دست از کهربا برداشتی E
شمع برکردی چراغت بازنامد در نظر E
گل فرا دست آمدت مهر از گیا برداشتی E
دوست بردارد به جرمی یا خطایی دل ز دوست E
تو خطا کردی که بی جرم و خطا برداشتی E
عمرها در زیر دامن برد سعدی پای صبر E
سر ندیدم کز گریبان وفا برداشتی E
ندیدمت که بکردی وفا بدان چه بگفتی E
طریق وصل گشادی من آمدم تو برفتی E
وفای عهد نمودی دل سلیم ربودی E
چو خویشتن به تو دادم تو میل باز گرفتی E
نه دست عهد گرفتی که پای وصل بدارم E
به چشم خویش بدیدم خلاف هر چه بگفتی E
هزار چاره بکردم که همعنان تو گردم E
تو پهلوانتر از آنی که در کمند من افتی E
نه عدل بود نمودن خیال وصل و ربودن E
چرا ز عاشق مسکین هم اولش ننهفتی E
تو قدر صحبت یاران و دوستان نشناسی E
مگر شبی که چو سعدی به داغ عشق بخفتی E
ای از بهشت جزوی و از رحمت آیتی E
حق را به روزگار تو با ما عنایتی E
گفتم نهایتی بود این درد عشق را E
هر بامداد می‌کند از نو بدایتی E
معروف شد حکایتم اندر جهان و نیست E
با تو مجال آن که بگویم حکایتی E
چندان که بی تو غایت امکان صبر بود E
کردیم و عشق را نه پدید است غایتی E
فرمان عشق و عقل به یک جای نشنوند E
غوغا بود دو پادشه اندر ولایتی E
ز ابنای روزگار به خوبی ممیزی E
چون در میان لشکر منصور رایتی E
عیبت نمی‌کنم که خداوند امر و نهی E
شاید که بنده‌ای بکشد بی جنایتی E
زان گه که عشق دست تطاول دراز کرد E
معلوم شد که عقل ندارد کفایتی E
من در پناه لطف تو خواهم گریختن E
فردا که هر کسی رود اندر حمایتی E
درمانده‌ام که از تو شکایت کجا برم E
هم با تو گر ز دست تو دارم شکایتی E
سعدی نهفته چند بماند حدیث عشق E
این ریش اندرون بکند هم سرایتی E
چون خراباتی نباشد زاهدی E
کش به شب از در درآید شاهدی E
محتسب گو تا ببیند روی دوست E
همچو محرابی و من چون عابدی E
چون من آب زندگانی یافتم E
غم نباشد گر بمیرد حاسدی E
آنچه ما را در دل است از سوز عشق E
می‌نشاید گفت با هر باردی E
دوستان گیرند و دلداران ولیک E
مهربان نشناسد الا واحدی E
از تو روحانی‌ترم در پیش دل E
نگذرد شب‌های خلوت واردی E
خانه‌ای در کوی درویشان بگیر E
تا نماند در محلت زاهدی E
گر دلی داری و دلبندیت نیست E
پس چه فرق از ناطقی تا جامدی E
گر به خدمت قائمی خواهی منم E
ور نمی‌خواهی به حسرت قاعدی E
سعدیا گر روزگارت می‌کشد E
گو بکش بر دست سیمین ساعدی E
ای باد بامدادی خوش می‌روی به شادی E
پیوند روح کردی پیغام دوست دادی E
بر بوستان گذشتی یا در بهشت بودی E
شاد آمدی و خرم فرخنده بخت بادی E
تا من در این سرایم این در ندیده بودم E
کامروز پیش چشمم در بوستان گشادی E
چون گل روند و آیند این دلبران و خوبان E
تو در برابر من چون سرو بایستادی E
ایدون که می‌نماید در روزگار حسنت E
بس فتنه‌ها بزاید تو فتنه از که زادی E
اول چراغ بودی آهسته شمع گشتی E
آسان فراگرفتم در خرمن اوفتادی E
خواهم که بامدادی بیرون روی به صحرا E
تا بوستان بریزد گل‌های بامدادی E
یاری که با قرینی الفت گرفته باشد E
هر وقت یادش آید تو دم به دم به یادی E
گر در غمت بمیرم شادی به روزگارت E
پیوسته نیکوان را غم خورده‌اند و شادی E
جایی که داغ گیرد دردش دوا پذیرد E
آن است داغ سعدی کاول نظر نهادی E
دیدی که وفا به جا نیاوردی E
رفتی و خلاف دوستی کردی E
بیچارگیم به چیز نگرفتی E
درماندگیم به هیچ نشمردی E
من با همه جوری از تو خشنودم E
تو بی گنهی ز من بیازردی E
خود کردن و جرم دوستان دیدن E
رسمیست که در جهان تو آوردی E
نازت ببرم که نازک اندامی E
بارت بکشم که نازپروردی E
ما را که جراحت است خون آید E
درد تو چنم که فارغ از دردی E
گفتم که نریزم آب رخ زین بیش E
بر خاک درت که خون من خوردی E
وین عشق تو در من آفریدستند E
هرگز نرود ز زعفران زردی E
ای ذره تو در مقابل خورشید E
بیچاره چه می‌کنی بدین خردی E
در حلقه کارزار جان دادن E
بهتر که گریختن به نامردی E
سعدی سپر از جفا نیندازد E
گل با گیه است و صاف با دردی E
مپرس از من که هیچم یاد کردی E
که خود هیچم فرامش می‌نگردی E
چه نیکوروی و بدعهدی که شهری E
غمت خوردند و کس را غم نخوردی E
چرا ما با تو ای معشوق طناز E
به صلحیم و تو با ما در نبردی E
نصیحت می‌کنندم سردگویان E
که برگرد از غمش بی روی زردی E
نمی‌دانند کز بیمار عشقت E
حرارت بازننشیند به سردی E
ولیکن با رقیبان چاره‌ای نیست E
که ایشان مثل خارند و تو وردی E
اگر با خوبرویان می‌نشینی E
بساط نیک نامی درنوردی E
دگر با من مگوی ای باد گلبوی E
که همچون بلبلم دیوانه کردی E
چرا دردت نچیند جان سعدی E
که هم دردی و هم درمان دردی E
مکن سرگشته آن دل را که دست آموز غم کردی E
به زیر پای هجرانش لگدکوب ستم کردی E
قلم بر بی‌دلان گفتی نخواهم راند و هم راندی E
جفا بر عاشقان گفتی نخواهم کرد و هم کردی E
بدم گفتی و خرسندم عفاک الله نکو گفتی E
سگم خواندی و خشنودم جزاک الله کرم کردی E
چه لطف است این که فرمودی مگر سبق اللسان بودت E
چه حرف است این که آوردی مگر سهوالقلم کردی E
عنایت با من اولیتر که تأدیب جفا دیدم E
گل افشان بر سر من کن که خارم در قدم کردی E
غنیمت دان اگر روزی به شادی دررسی ای دل E
پس از چندین تحمل‌ها که زیر بار غم کردی E
شب غم‌های سعدی را مگر هنگام روز آمد E
که تاریک و ضعیفش چون چراغ صبحدم کردی E
چه باز در دلت آمد که مهر برکندی E
چه شد که یار قدیم از نظر بیفکندی E
ز حد گذشت جدایی میان ما ای دوست E
هنوز وقت نیامد که بازپیوندی E
بود که پیش تو میرم اگر مجال بود E
و گر نه بر سر کویت به آرزومندی E
دری به روی من ای یار مهربان بگشای E
که هیچ کس نگشاید اگر تو در بندی E
مرا و گر همه آفاق خوبرویانند E
به هیچ روی نمی‌باشد از تو خرسندی E
هزار بار بگفتم که چشم نگشایم E
به روی خوب ولیکن تو چشم می‌بندی E
مگر در آینه بینی و گر نه در آفاق E
به هیچ خلق نپندارمت که مانندی E
حدیث سعدی اگر کائنات بپسندند E
به هیچ کار نیاید گرش تو نپسندی E
مرا چه بندگی از دست و پای برخیزد E
مگر امید به بخشایش خداوندی E
گفتم آهن دلی کنم چندی E
ندهم دل به هیچ دلبندی E
وان که را دیده در دهان تو رفت E
هرگزش گوش نشنود پندی E
خاصه ما را که در ازل بوده‌ست E
با تو آمیزشی و پیوندی E
به دلت کز دلت به در نکنم E
سختتر زین مخواه سوگندی E
یک دم آخر حجاب یک سو نه E
تا برآساید آرزومندی E
همچنان پیر نیست مادر دهر E
که بیاورد چون تو فرزندی E
ریش فرهاد بهترک می‌بود E
گر نه شیرین نمک پراکندی E
کاشکی خاک بودمی در راه E
تا مگر سایه بر من افکندی E
چه کند بنده‌ای که از دل و جان E
نکند خدمت خداوندی E
سعدیا دور نیک نامی رفت E
نوبت عاشقیست یک چندی E
نگارا وقت آن آمد که دل با مهر پیوندی E
که ما را بیش از این طاقت نمانده‌ست آرزومندی E
غریب از خوی مطبوعت که روی از بندگان پوشی E
بدیع از طبع موزونت که در بر دوستان بندی E
تو خرسند و شکیبایی چنینت در خیال آید E
که ما را همچنین باشد شکیبایی و خرسندی E
نگفتی بی‌وفا یارا که از ما نگسلی هرگز E
مگر در دل چنین بودت که خود با ما نپیوندی E
زهی آسایش و رحمت نظر را کش تو منظوری E
زهی بخشایش و دولت پدر را کش تو فرزندی E
شکار آن گه توان کشتن که محکم در کمند آید E
چو بیخ مهر بنشاندم درخت وصل برکندی E
نمودی چند بار از خود که حافظ عهد و پیمانم E
کنونت بازدانستم که ناقض عهد و سوگندی E
مرا زین پیش در خلوت فراغت بود و جمعیت E
تو در جمع آمدی ناگاه و مجموعان پراکندی E
گرت جان در قدم ریزم هنوزت عذر می‌خواهم E
که از من خدمتی ناید چنان لایق که بپسندی E
ترش بنشین و تیزی کن که ما را تلخ ننماید E
چه می‌گویی چنین شیرین که شوری در من افکندی E
شکایت گفتن سعدی مگر باد است نزدیکت E
که او چون رعد می‌نالد تو همچون برق می‌خندی E
خلاف شرط محبت چه مصلحت دیدی E
که برگذشتی و از دوستان نپرسیدی E
گرفتمت که نیامد ز روی خلق آزرم E
که بی‌گنه بکشی از خدا نترسیدی E
بپوش روی نگارین و موی مشکین را E
که حسن طلعت خورشید را بپوشیدی E
هزار بیدل مشتاق را به حسرت آن E
که لب به لب برسد جان به لب رسانیدی E
محل و قیمت خویش آن زمان بدانستم E
که برگذشتی و ما را به هیچ نخریدی E
هزار بار بگفتیم و هیچ درنگرفت E
که گرد عشق مگرد ای فقیر و گردیدی E
تو را ملامت رندان و عاشقان سعدی E
دگر حلال نباشد که خود بلغزیدی E
به تیغ می‌زد و می‌رفت و باز می‌نگریست E
که ترک عشق نگفتی سزای خود دیدی E
مگر دگر سخن دشمنان نیوشیدی E
که روی چون قمر از دوستان بپوشیدی E
من از جفای زمان بلبلا نخفتم دوش E
تو را چه بود که تا صبح می‌خروشیدی E
قضا به ناله مظلوم و لابه محروم E
دگر نمی‌شود ای نفس بس که کوشیدی E
کنون حلاوت پیوند را بدانی قدر E
که شربت غم هجران تلخ نوشیدی E
به مقتضای زمان اقتصار کن سعدی E
که آن چه غایت جهد تو بود کوشیدی E
آخر نگاهی باز کن وقتی که بر ما بگذری E
یا کبر منعت می‌کند کز دوستان یاد آوری E
هرگز نبود اندر ختن بر صورتی چندین فتن E
هرگز نباشد در چمن سروی بدین خوش منظری E
صورتگر دیبای چین گو صورت رویش ببین E
یا صورتی برکش چنین یا توبه کن صورتگری E
ز ابروی زنگارین کمان گر پرده برداری عیان E
تا قوس باشد در جهان دیگر نبیند مشتری E
بالای سرو بوستان رویی ندارد دلستان E
خورشید با رویی چنان مویی ندارد عنبری E
تا نقش می‌بندد فلک کس را نبوده‌ست این نمک E
ماهی ندانم یا ملک فرزند آدم یا پری E
تا دل به مهرت داده‌ام در بحر فکر افتاده‌ام E
چون در نماز استاده‌ام گویی به محرابم دری E
دیگر نمی‌دانم طریق از دست رفتم چون غریق E
آنک دهانت چون عقیق از بس که خونم می‌خوری E
گر رفته باشم زین جهان بازآیدم رفته روان E
گر همچنین دامن کشان بالای خاکم بگذری E
از نعلش آتش می‌جهد نعلم در آتش می‌نهد E
گر دیگری جان می‌دهد سعدی تو جان می‌پروری E
هر کس که دعوی می‌کند کاو با تو انسی می‌کند E
در عهد موسی می‌کند آواز گاو سامری E
ای برق اگر به گوشه آن بام بگذری E
آنجا که باد زهره ندارد خبر بری E
ای مرغ اگر پری به سر کوی آن صنم E
پیغام دوستان برسانی بدان پری E
آن مشتری خصال گر از ما حکایتی E
پرسد جواب ده که به جانند مشتری E
گو تشنگان بادیه را جان به لب رسید E
تو خفته در کجاوه به خواب خوش اندری E
ای ماهروی حاضر غایب که پیش دل E
یک روز نگذرد که تو صد بار نگذری E
دانی چه می‌رود به سر ما ز دست تو E
تا خود به پای خویش بیایی و بنگری E
بازآی کز صبوری و دوری بسوختیم E
ای غایب از نظر که به معنی برابری E
یا دل به ما دهی چو دل ما به دست توست E
یا مهر خویشتن ز دل ما به در بری E
تا خود برون پرده حکایت کجا رسد E
چون از درون پرده چنین پرده می‌دری E
سعدی تو کیستی که دم دوستی زنی E
دعوی بندگی کن و اقرار چاکری E
ای که بر دوستان همی‌گذری E
تا به هر غمزه‌ای دلی ببری E
دردمندی تمام خواهی کشت E
یا به رحمت به کشته می‌نگری E
ما خود از کوی عشقبازانیم E
نه تماشاکنان رهگذری E
هیچم اندر نظر نمی‌آید E
تا تو خورشیدروی در نظری E
گفته بودم که دل به کس ندهم E
حذر از عاشقی و بی‌خبری E
حلقه‌ای گرد خویشتن بکشم E
تا نیاید درون حلقه پری E
وین پری پیکران حلقه به گوش E
شاهدی می‌کنند و جلوه گری E
صبر بلبل شنیده‌ای هرگز E
چون بخندد شکوفه سحری E
پرده‌داری بر آستانه عشق E
می‌کند عقل و گریه پرده‌دری E
چو خوری دانی ای پسر غم عشق E
تا غم هیچ در جهان نخوری E
رایگان است یک نفس با دوست E
گر به دنیا و آخرت بخری E
قلم است این به دست سعدی در E
یا هزار آستین در دری E
این نبات از کدام شهر آرند E
تو قلم نیستی که نیشکری E
بخت آیینه ندارم که در او می‌نگری E
خاک بازار نیرزم که بر او می‌گذری E
من چنان عاشق رویت که ز خود بی‌خبرم E
تو چنان فتنه خویشی که ز ما بی‌خبری E
به چه ماننده کنم در همه آفاق تو را E
کآنچه در وهم من آید تو از آن خوبتری E
برقع از پیش چنین روی نشاید برداشت E
که به هر گوشه چشمی دل خلقی ببری E
دیده‌ای را که به دیدار تو دل می‌نرود E
هیچ علت نتوان گفت به جز بی بصری E
گفتم از دست غمت سر به جهان در بنهم E
نتوانم که به هر جا بروم در نظری E
به فلک می‌رود آه سحر از سینه ما E
تو همی برنکنی دیده ز خواب سحری E
خفتگان را خبر از محنت بیداران نیست E
تا غمت پیش نیاید غم مردم نخوری E
هر چه در وصف تو گویند به نیکویی هست E
عیبت آن است که هر روز به طبعی دگری E
گر تو از پرده برون آیی و رخ بنمایی E
پرده بر کار همه پرده نشینان بدری E
عذر سعدی ننهد هر که تو را نشناسد E
حال دیوانه نداند که ندیده‌ست پری E
جور بر من می‌پسندد دلبری E
زور با من می‌کند زورآوری E
بار خصمی می‌کشم کز جور او E
می‌نشاید رفت پیش داوری E
عقل بیچاره‌ست در زندان عشق E
چون مسلمانی به دست کافری E
بارها گفتم بگریم پیش خلق E
تا مگر بر من ببخشد خاطری E
باز گویم پادشاهی را چه غم E
گر به خیلش در بمیرد چاکری E
ای که صبر از من طمع داری و هوش E
بار سنگین می‌نهی بر لاغری E
زآنچه در پای عزیزان افکنند E
ما سری داریم اگر داری سری E
چشم عادت کرده با دیدار دوست E
حیف باشد بعد از او بر دیگری E
در سراپای تو حیران مانده‌ام E
در نمی‌باید به حسنت زیوری E
این سخن سعدی تواند گفت و بس E
هر گدایی را نباشد جوهری E
خانه صاحب نظران می‌بری E
پرده پرهیزکنان می‌دری E
گر تو پری چهره نپوشی نقاب E
توبه صوفی به زیان آوری E
این چه وجود است نمی‌دانمت E
آدمیی یا ملکی یا پری E
گر همه سرمایه زیان می‌کند E
سود بود دیدن آن مشتری E
نسخه این روی به نقاش بر E
تا بکند توبه ز صورتگری E
با تترت حاجت شمشیر نیست E
حمله همی‌آری و دل می‌بری E
گر تو در آیینه تأمل کنی E
صورت خود باز به ما ننگری E
خسرو اگر عهد تو دریافتی E
دل به تو دادی که تو شیرین‌تری E
گر دری از خلق ببندم به روی E
بر تو نبندم که به خاطر دری E
سعدی اگر کشته شود در فراق E
زنده شود چون به سرش بگذری E
دانی چه گفت مرا آن بلبل سحری E
تو خود چه آدمیی کز عشق بی‌خبری E
اشتر به شعر عرب در حالت است و طرب E
گر ذوق نیست تو را کژطبع جانوری E
من هرگز از تو نظر با خویشتن نکنم E
بیننده تن ندهد هرگز به بی بصری E
از بس که در نظرم خوب آمدی صنما E
هر جا که می‌نگرم گویی که در نظری E
دیگر نگه نکنم بالای سرو چمن E
دیگر صفت نکنم رفتار کبک دری E
کبک این چنین نرود سرو این چنین نچمد E
طاووس را نرسد پیش تو جلوه گری E
هر گه که می‌گذری من در تو می‌نگرم E
کز حسن قامت خود با کس نمی‌نگری E
از بس که فتنه شوم بر رفتنت نه عجب E
بر خویشتن تو ز ما صد بار فتنه‌تری E
باری به حکم کرم بر حال ما بنگر E
کافتد که بار دگر بر خاک ما گذری E
سعدی به جور و جفا مهر از تو برنکند E
من خاک پای توام ور خون من بخوری E
دانمت آستین چرا پیش جمال می‌بری E
رسم بود کز آدمی روی نهان کند پری E
معتقدان و دوستان از چپ و راست منتظر E
کبر رها نمی‌کند کز پس و پیش بنگری E
آمدمت که بنگرم باز نظر به خود کنم E
سیر نمی‌شود نظر بس که لطیف منظری E
غایت کام و دولت است آن که به خدمتت رسید E
بنده میان بندگان بسته میان به چاکری E
روی به خاک می‌نهم گر تو هلاک می‌کنی E
دست به بند می‌دهم گر تو اسیر می‌بری E
هر چه کنی تو برحقی حاکم و دست مطلقی E
پیش که داوری برند از تو که خصم و داوری E
بنده اگر به سر رود در طلبت کجا رسد E
گر نرسد عنایتی در حق بنده آن سری E
گفتم اگر نبینمت مهر فرامشم شود E
می‌روی و مقابلی غایب و در تصوری E
جان بدهند و در زمان زنده شوند عاشقان E
گر بکشی و بعد از آن بر سر کشته بگذری E
سعدی اگر هلاک شد عمر تو باد و دوستان E
ملک یمین خویش را گر بکشی چه غم خوری E
دیدم امروز بر زمین قمری E
همچو سروی روان به رهگذری E
گوییا بر من از بهشت خدای E
باز کردند بامداد دری E
من ندیدم به راستی همه عمر E
گر تو دیدی به سرو بر قمری E
یا شنیدی که در وجود آمد E
آفتابی ز مادر و پدری E
گفتم از وی نظر بپوشانم E
تا نیفتم به دیده در خطری E
چاره صبر است و احتمال فراق E
چون کفایت نمی‌کند نظری E
می‌خرامید و زیر لب می‌گفت E
عاقل از فتنه می‌کند حذری E
سعدیا پیش تیر غمزه ما E
به ز تقوا ببایدت سپری E
رفتی و همچنان به خیال من اندری E
گویی که در برابر چشمم مصوری E
فکرم به منتهای جمالت نمی‌رسد E
کز هر چه در خیال من آمد نکوتری E
مه بر زمین نرفت و پری دیده برنداشت E
تا ظن برم که روی تو ماه است یا پری E
تو خود فرشته‌ای نه از این گل سرشته‌ای E
گر خلق از آب و خاک تو از مشک و عنبری E
ما را شکایتی ز تو گر هست هم به توست E
کز تو به دیگران نتوان برد داوری E
با دوست کنج فقر بهشت است و بوستان E
بی دوست خاک بر سر جاه و توانگری E
تا دوست در کنار نباشد به کام دل E
از هیچ نعمتی نتوانی که برخوری E
گر چشم در سرت کنم از گریه باک نیست E
زیرا که تو عزیزتر از چشم در سری E
چندان که جهد بود دویدیم در طلب E
کوشش چه سود چون نکند بخت یاوری E
سعدی به وصل دوست چو دستت نمی‌رسد E
باری به یاد دوست زمانی به سر بری E
روی گشاده ای صنم طاقت خلق می‌بری E
چون پس پرده می‌روی پرده صبر می‌دری E
حور بهشت خوانمت ماه تمام گویمت E
کآدمیی ندیده‌ام چون تو پری به دلبری E
آینه را تو داده‌ای پرتو روی خویشتن E
ور نه چه زهره داشتی در نظرت برابری E
نسخه چشم و ابرویت پیش نگارگر برم E
گویمش این چنین بکن صورت قوس و مشتری E
چون تو درخت دل نشان تازه بهار و گلفشان E
حیف بود که سایه‌ای بر سر ما نگستری E
دیده به روی هر کسی برنکنم ز مهر تو E
در ز عوام بسته به چون تو به خانه اندری E
من نه مخیرم که چشم از تو به خویشتن کنم E
گر تو نظر به ما کنی ور نکنی مخیری E
پند حکیم بیش از این در من اثر نمی‌کند E
کیست که برکند یکی زمزمه قلندری E
عشق و دوام عافیت مختلفند سعدیا E
هر که سفر نمی‌کند دل ندهد به لشکری E
سرو بستانی تو یا مه یا پری E
یا ملک یا دفتر صورتگری E
رفتنی داری و سحری می‌کنی E
کاندر آن عاجز بماند سامری E
هر که یک بارش گذشتی در نظر E
در دلش صد بار دیگر بگذری E
می‌روی و اندر پیت دل می‌رود E
باز می‌آیی و جان می‌پروری E
گر تو شاهد با میان آیی چو شمع E
مبلغی پروانه‌ها گرد آوری E
چند خواهی روی پنهان داشتن E
پرده می‌پوشی و بر ما می‌دری E
روزی آخر در میان مردم آی E
تا ببیند هر که می‌بیند پری E
آفتاب از منظر افتد در رواق E
چون تو را بیند بدین خوش منظری E
جان و خاطر با تو دارم روز و شب E
نقش بر دل نام بر انگشتری E
سعدی از گرمی بخواهد سوختن E
بس که تو شیرینی از حد می‌بری E
کس درنیامده‌ست بدین خوبی از دری E
دیگر نیاورد چو تو فرزند مادری E
خورشید اگر تو روی نپوشی فرو رود E
گوید دو آفتاب نباشد به کشوری E
اول منم که در همه عالم نیامده‌ست E
زیباتر از تو در نظرم هیچ منظری E
هرگز نبرده‌ام به خرابات عشق راه E
امروزم آرزوی تو در داد ساغری E
یا خود به حسن روی تو کس نیست در جهان E
یا هست و نیستم ز تو پروای دیگری E
بر سرو قامتت گل و بادام روی و چشم E
نشنیده‌ام که سرو چنین آورد بری E
رویی که روز روشن اگر برکشد نقاب E
پرتو دهد چنان که شب تیره اختری E
همراه من مباش که غیرت برند خلق E
در دست مفلسی چو ببینند گوهری E
من کم نمی‌کنم سر مویی ز مهر دوست E
ور می‌زند به هر بن موییم نشتری E
روزی مگر به دیده سعدی قدم نهی E
تا در رهت به هر قدمت می‌نهد سری E
گر برود به هر قدم در ره دیدنت سری E
من نه حریف رفتنم از در تو به هر دری E
تا نکند وفای تو در دل من تغیری E
چشم نمی‌کنم به خود تا چه رسد به دیگری E
خود نبود و گر بود تا به قیامت آزری E
بت نکند به نیکویی چون تو بدیع پیکری E
سرو روان ندیده‌ام جز تو به هیچ کشوری E
هم نشنیده‌ام که زاد از پدری و مادری E
گر به کنار آسمان چون تو برآید اختری E
روی بپوشد آفتاب از نظرش به معجری E
حاجت گوش و گردنت نیست به زر و زیوری E
یا به خضاب و سرمه‌ای یا به عبیر و عنبری E
تاب وغا نیاورد قوت هیچ صفدری E
گر تو بدین مشاهدت حمله بری به لشکری E
بسته‌ام از جهانیان بر دل تنگ من دری E
تا نکنم به هیچ کس گوشه چشم خاطری E
گر چه تو بهتری و من از همه خلق کمتری E
شاید اگر نظر کند محتشمی به چاکری E
باک مدار سعدیا گر به فدا رود سری E
هر که به معظمی رسد ترک دهد محقری E
گر کنم در سر وفات سری E
سهل باشد زیان مختصری E
ای که قصد هلاک من داری E
صبر کن تا ببینمت نظری E
نه حرام است در رخ تو نظر E
که حرام است چشم بر دگری E
دوست دارم که خاک پات شوم E
تا مگر بر سرم کنی گذری E
متحیر نه در جمال توام E
عقل دارم به قدر خود قدری E
حیرتم در صفات بی چون است E
کاین کمال آفرید در بشری E
ببری هوش و طاقت زن و مرد E
گر تردد کنی به بام و دری E
حق به دست رقیب ناهموار E
پیش خصم ایستاده چون سپری E
زان که آیینه‌ای بدین خوبی E
حیف باشد به دست بی بصری E
آه سعدی اثر کند در کوه E
نکند در تو سنگدل اثری E
سنگ را سخت گفتمی همه عمر E
تا بدیدم ز سنگ سختتری E
هرگز این صورت کند صورتگری E
یا چنین شاهد بود در کشوری E
سرورفتاری صنوبرقامتی E
ماه رخساری ملایک منظری E
می‌رود وز خویشتن بینی که هست E
در نمی‌آید به چشمش دیگری E
صد هزارش دست خاطر در رکاب E
پادشاهی می‌رود با لشکری E
عارضش باغی دهانش غنچه‌ای E
بل بهشتی در میانش کوثری E
ماهرویا مهربانی پیشه کن E
خوبرویی را بباید زیوری E
بی تو در هر گوشه پایی در گل است E
وز تو در هر خانه دستی بر سری E
چون همایم سایه‌ای بر سر فکن E
تا در اقبالت شوم نیک اختری E
در خداوندی چه نقصان آیدش E
گر خداوندی بپرسد چاکری E
مصلحت بودی شکایت گفتنم E
گر به غیر از خصم بودی داوری E
سعدیا داروی تلخ از دست دوست E
به که شیرینی ز دست دیگری E
خاکی از مردم بماند در جهان E
وز وجود عاشقان خاکستری E
هر نوبتم که در نظر ای ماه بگذری E
بار دوم ز بار نخستین نکوتری E
انصاف می‌دهم که لطیفان و دلبران E
بسیار دیده‌ام نه بدین لطف و دلبری E
زنار بود هر چه همه عمر داشتم E
الا کمر که پیش تو بستم به چاکری E
از شرم چون تو آدمیان در میان خلق E
انصاف می‌دهد که نهان می‌شود پری E
شمشیر اختیار تو را سر نهاده‌ام E
دانم که گر تنم بکشی جان بپروری E
جز صورتت در آینه کس را نمی‌رسد E
با صورت بدیع تو کردن برابری E
ای مدعی گر آنچه مرا شد تو را شود E
بر حال من ببخشی و حالت بیاوری E
صید اوفتاد و پای مسافر به گل بماند E
هیچ افتدت که بر سر افتاده بگذری E
صبری که بود مایه سعدی دگر نماند E
سختی مکن که کیسه بپرداخت مشتری E
چون است حال بستان ای باد نوبهاری E
کز بلبلان برآمد فریاد بی‌قراری E
ای گنج نوشدارو با خستگان نگه کن E
مرهم به دست و ما را مجروح می‌گذاری E
یا خلوتی برآور یا برقعی فرو هل E
ور نه به شکل شیرین شور از جهان برآری E
هر ساعت از لطیفی رویت عرق برآرد E
چون بر شکوفه آید باران نوبهاری E
عود است زیر دامن یا گل در آستینت E
یا مشک در گریبان بنمای تا چه داری E
گل نسبتی ندارد با روی دلفریبت E
تو در میان گل‌ها چون گل میان خاری E
وقتی کمند زلفت دیگر کمان ابرو E
این می‌کشد به زورم وآن می‌کشد به زاری E
ور قید می‌گشایی وحشی نمی‌گریزد E
در بند خوبرویان خوشتر که رستگاری E
زاول وفا نمودی چندان که دل ربودی E
چون مهر سخت کردم سست آمدی به یاری E
عمری دگر بباید بعد از فراق (وفات) ما را E
کاین عمر صرف کردیم (طی نمودیم) اندر امیدواری E
ترسم نماز صوفی با صحبت خیالت E
باطل بود که صورت بر قبله می‌نگاری E
هر درد را که بینی درمان و چاره‌ای هست E
درمان درد سعدی با دوست سازگاری E
خبر از عیش ندارد که ندارد یاری E
دل نخوانند که صیدش نکند دلداری E
جان به دیدار تو یک روز فدا خواهم کرد E
تا دگر برنکنم دیده به هر دیداری E
یعلم الله که من از دست غمت جان نبرم E
تو به از من بتر از من بکشی بسیاری E
غم عشق آمد و غم‌های دگر پاک ببرد E
سوزنی باید کز پای برآرد خاری E
می حرام است ولیکن تو بدین نرگس مست E
نگذاری که ز پیشت برود هشیاری E
می‌روی خرم و خندان و نگه می‌نکنی E
که نگه می‌کند از هر طرفت غمخواری E
خبرت هست که خلقی ز غمت بی‌خبرند E
حال افتاده نداند که نیفتد باری E
سرو آزاد به بالای تو می‌ماند راست E
لیکنش با تو میسر نشود رفتاری E
می‌نماید که سر عربده دارد چشمت E
مست خوابش نبرد تا نکند آزاری E
سعدیا دوست نبینی و به وصلش نرسی E
مگر آن وقت که خود را ننهی مقداری E
خوش بود یاری و یاری بر کنار سبزه زاری E
مهربانان روی بر هم وز حسودان برکناری E
هر که را با دلستانی عیش می‌افتد زمانی E
گو غنیمت دان که دیگر دیر دیر افتد شکاری E
راحت جان است رفتن با دلارامی به صحرا E
عین درمان است گفتن درد دل با غمگساری E
هر که منظوری ندارد عمر ضایع می‌گذارد E
اختیار این است دریاب ای که داری اختیاری E
عیش در عالم نبودی گر نبودی روی زیبا E
گر نه گل بودی نخواندی بلبلی بر شاخساری E
بار بی اندازه دارم بر دل از سودای جانان E
آخر ای بی رحم باری از دلی برگیر باری E
دانی از بهر چه معنی خاک پایت می‌نباشم E
تا تو را ننشیند از من بر دل نازک غباری E
ور تو را با خاکساری سر به صحبت درنیاید E
بر سر راهت بیفتم تا کنی بر من گذاری E
زندگانی صرف کردن در طلب حیفی نباشد E
گر دری خواهد گشودن سهل باشد انتظاری E
دوستان معذور دارند از جوانمردی و رحمت E
گر بنالد دردمندی یا بگرید بی‌قراری E
رفتنش دل می‌رباید گفتنش جان می‌فزاید E
با چنین حسن و لطافت چون کند پرهیزگاری E
عمر سعدی گر سر آید در حدیث عشق شاید E
کاو نخواهد ماند بی شک وین بماند یادگاری E
دو چشم مست تو برداشت رسم هشیاری E
و گر نه فتنه ندیدی به خواب بیداری E
زمانه با تو چه دعوی کند به بدمهری E
سپهر با تو چه پهلو زند به غداری E
معلمت همه شوخی و دلبری آموخت E
به دوستیت وصیت نکرد و دلداری E
چو گل لطیف ولیکن حریف اوباشی E
چو زر عزیز ولیکن به دست اغیاری E
به صید کردن دل‌ها چه شوخ و شیرینی E
به خیره کشتن تن‌ها چه جلد و عیاری E
دلم ربودی و جان می‌دهم به طیبت نفس E
که هست راحت درویش در سبکباری E
گر افتدت گذری بر وجود کشته عشق E
سخن بگوی که در جسم مرده جان آری E
گرت ارادت باشد به شورش دل خلق E
بشور زلف که در هر خمی دلی داری E
چو بت به کعبه نگونسار بر زمین افتد E
به پیش قبله رویت بتان فرخاری E
دهان پر شکرت را مثل به نقطه زنند E
که روی چون قمرت شمسه‌ایست پرگاری E
به گرد نقطه سرخت عذار سبز چنان E
که نیم دایره‌ای برکشند زنگاری E
هزار نامه پیاپی نویسمت که جواب E
اگر چه تلخ دهی در سخن شکرباری E
ز خلق گوی لطافت تو برده‌ای امروز E
به خوبرویی و سعدی به خوب گفتاری E
عمری به بوی یاری کردیم انتظاری E
زآن انتظار ما را نگشود هیچ کاری E
از دولت وصالش حاصل نشد مرادی E
وز محنت فراقش بر دل بماند باری E
هر دم غم فراقش بر دل نهاد باری E
هر لحظه دست هجرش در دل شکست خاری E
ای زلف تو کمندی ابروی تو کمانی E
وی قامت تو سروی وی روی تو بهاری E
دانم که فارغی تو از حال و درد سعدی E
کاو را در انتظارت خون شد دو دیده باری E
دریاب عاشقان را کافزون کند صفا را E
بشنو تو این سخن را کاین یادگار داری E
مرا دلیست گرفتار عشق دلداری E
سمن بری صنمی گلرخی جفاکاری E
ستمگری شغبی فتنه‌ای دل آشوبی E
هنروری عجبی طرفه‌ای جگرخواری E
بنفشه زلفی نسرین بری سمن بویی E
که ماه را بر حسنش نماند بازاری E
همای فری طاووس حسن و طوطی نطق E
به گاه جلوه گری چون تذرو رفتاری E
دلم به غمزه جادو ربود و دوری کرد E
کنون بماندم بی او چو نقش دیواری E
ز وصل او چو کناری طمع نمی‌دارم E
کناره کردم و راضی شدم به دیداری E
ز هر چه هست گزیر است و ناگزیر از دوست E
چه چاره سازد در دام دل گرفتاری E
در اشتیاق جمالش چنان همی‌نالم E
چو بلبلی که بماند میان گلزاری E
حدیث سعدی در عشق او چو بیهده ا‌ست E
نزد دمی چو ندارد زبان گفتاری E
من از تو روی نپیچم گرم بیازاری E
که خوش بود ز عزیزان تحمل خواری E
به هر سلاح که خون مرا بخواهی ریخت E
حلال کردمت الا به تیغ بیزاری E
تو در دل من از آن خوشتری و شیرین‌تر E
که من ترش بنشینم ز تلخ گفتاری E
اگر دعات ارادت بود و گر دشنام E
بگوی از آن لب شیرین که شهد می‌باری E
اگر به صید روی وحشی از تو نگریزد E
که در کمند تو راحت بود گرفتاری E
به انتظار عیادت که دوست می‌آید E
خوش است بر دل رنجور عشق بیماری E
گرم تو زهر دهی چون عسل بیاشامم E
به شرط آن که به دست رقیب نسپاری E
تو می‌روی و مرا چشم و دل به جانب توست E
ولی چه سود که جانب نگه نمی‌داری E
گرت چو من غم عشقی زمانه پیش آرد E
دگر غم همه عالم به هیچ نشماری E
درازنای شب از چشم دردمندان پرس E
که هر چه پیش تو سهل است سهل پنداری E
حکایت من و مجنون به یکدگر ماند E
نیافتیم و بمردیم در طلبکاری E
بنال سعدی اگر چاره وصالت نیست E
که نیست چاره بیچارگان به جز زاری E
نه تو گفتی که به جای آرم و گفتم که نیاری E
عهد و پیمان و وفاداری و دلبندی و یاری E
زخم شمشیر اجل به که سر نیش فراقت E
کشتن اولیتر از آن که‌م به جراحت بگذاری E
تن آسوده چه داند که دل خسته چه باشد E
من گرفتار کمندم تو چه دانی که سواری E
کس چنین روی ندارد تو مگر حور بهشتی E
وز کس این بوی نیاید مگر آهوی تتاری E
عرقت بر ورق روی نگارین به چه ماند E
همچو بر خرمن گل قطره باران بهاری E
طوطیان دیدم و خوش‌تر ز حدیثت نشنیدم E
شکر است آن نه دهان و لب و دندان که تو داری E
ای خردمند که گفتی نکنم چشم به خوبان E
به چه کار آیدت آن دل که به جانان نسپاری E
آرزو می‌کندم با تو شبی بودن و روزی E
یا شبی روز کنی چون من و روزی به شب آری E
هم اگر عمر بود دامن کامی به کف آید E
که گل از خار همی‌آید و صبح از شب تاری E
سعدی آن طبع ندارد که ز خوی تو برنجد E
خوش بود هر چه تو گویی و شکر هر چه تو باری E
اگر به تحفه جانان هزار جان آری E
محقر است نشاید که بر زبان آری E
حدیث جان بر جانان همین مثل باشد E
که زر به کان بری و گل به بوستان آری E
هنوز در دلت ای آفتاب رخ نگذشت E
که سایه‌ای به سر یار مهربان آری E
تو را چه غم که مرا در غمت نگیرد خواب E
تو پادشاه کجا یاد پاسبان آری E
ز حسن روی تو بر دین خلق می‌ترسم E
که بدعتی که نبوده‌ست در جهان آری E
کس از کناری در روی تو نگه نکند E
که عاقبت نه به شوخیش در میان آری E
ز چشم مست تو واجب کند که هشیاران E
حذر کنند ولی تاختن نهان آری E
جواب تلخ چه داری بگوی و باک مدار E
که شهد محض بود چون تو بر دهان آری E
و گر به خنده درآیی چه جای مرهم ریش E
که ممکن است که در جسم مرده جان آری E
یکی لطیفه ز من بشنو ای که در آفاق E
سفر کنی و لطایف ز بحر و کان آری E
گرت بدایع سعدی نباشد اندر بار E
به پیش اهل و قرابت چه ارمغان آری E
کس از این نمک ندارد که تو ای غلام داری E
دل ریش عاشقان را نمکی تمام داری E
نه من اوفتاده تنها به کمند آرزویت E
همه کس سر تو دارد تو سر کدام داری E
ملکا مها نگارا صنما بتا بهارا E
متحیرم ندانم که تو خود چه نام داری E
نظری به لشکری کن که هزار خون بریزی E
به خلاف تیغ هندی که تو در نیام داری E
صفت رخام دارد تن نرم نازنینت E
دل سخت نیز با او نه کم از رخام داری E
همه دیده‌ها به سویت نگران حسن رویت E
منت آن کمینه مرغم که اسیر دام داری E
چه مخالفت بدیدی که مخالطت بریدی E
مگر آن که ما گداییم و تو احتشام داری E
به جز این گنه ندانم که محب و مهربانم E
به چه جرم دیگر از من سر انتقام داری E
گله از تو حاش لله نکنند و خود نباشد E
مگر از وفای عهدی که نه بر دوام داری E
نظر از تو برنگیرم همه عمر تا بمیرم E
که تو در دلم نشستی و سر مقام داری E
سخن لطیف سعدی نه سخن که قند مصری E
خجل است از این حلاوت که تو در کلام داری E
حدیث یا شکر است آن که در دهان داری E
دوم به لطف نگویم که در جهان داری E
گناه عاشق بیچاره نیست در پی تو E
گناه توست که رخسار دلستان داری E
جمال عارض خورشید و حسن قامت سرو E
تو را رسد که چو دعوی کنی بیان داری E
ندانم ای کمر این سلطنت چه لایق توست E
که با چنین صنمی دست در میان داری E
بسیست تا دل گم کرده باز می‌جستم E
در ابروان تو بشناختم که آن داری E
تو را که زلف و بناگوش و خد و قد اینست E
مرو به باغ که در خانه بوستان داری E
بدین صفت که تویی دل چه جای خدمت توست E
فراتر آی که ره در میان جان داری E
گر این روش که تو طاووس می‌کنی رفتار E
نه برج من که همه عالم آشیان داری E
قدم ز خانه چو بیرون نهی به عزت نه E
که خون دیده سعدی بر آستان داری E
هرگز نبود سرو به بالا که تو داری E
یا مه به صفای رخ زیبا که تو داری E
گر شمع نباشد شب دلسوختگان را E
روشن کند این غره غرا که تو داری E
حوران بهشتی که دل خلق ستانند E
هرگز نستانند دل ما که تو داری E
بسیار بود سرو روان و گل خندان E
لیکن نه بدین صورت و بالا که تو داری E
پیداست که سرپنجه ما را چه بود زور E
با ساعد سیمین توانا که تو داری E
سحر سخنم در همه آفاق ببردند E
لیکن چه زند با ید بیضا که تو داری E
امثال تو از صحبت ما ننگ ندارند E
جای مگس است این همه حلوا که تو داری E
این روی به صحرا کند آن میل به بستان E
من روی ندارم مگر آن جا که تو داری E
سعدی تو نیارامی و کوته نکنی دست E
تا سر نرود در سر سودا که تو داری E
تا میل نباشد به وصال از طرف دوست E
سودی نکند حرص و تمنا که تو داری E
تو اگر به حسن دعوی بکنی گواه داری E
که جمال سرو بستان و کمال ماه داری E
در کس نمی‌گشایم که به خاطرم درآید E
تو به اندرون جان آی که جایگاه داری E
ملکی مهی ندانم به چه کنیتت بخوانم E
به کدام جنس گویم که تو اشتباه داری E
بر کس نمی‌توانم به شکایت از تو رفتن E
که قبول و قوتت هست و جمال و جاه داری E
گل بوستان رویت چو شقایق است لیکن E
چه کنم به سرخ رویی که دلی سیاه داری E
چه خطای بنده دیدی که خلاف عهد کردی E
مگر آن که ما ضعیفیم و تو دستگاه داری E
نه کمال حسن باشد ترشی و روی شیرین E
همه بد مکن که مردم همه نیکخواه داری E
تو جفا کنی و صولت دگران دعای دولت E
چه کنند از این لطافت که تو پادشاه داری E
به یکی لطیفه گفتی ببرم هزار دل را E
نه چنان لطیف باشد که دلی نگاه داری E
به خدای اگر چو سعدی برود دلت به راهی E
همه شب چنو نخسبی و نظر به راه داری E
این چه رفتار است کآرامیدن از من می‌بری E
هوشم از دل می‌ربایی عقلم از تن می‌بری E
باغ و لالستان چه باشد آستینی برفشان E
باغبان را گو بیا گر گل به دامن می‌بری E
روز و شب می‌باشد آن ساعت که همچون آفتاب E
می‌نمایی روی و دیگر باز روزن می‌بری E
مویت از پس تا کمرگه خوشه‌ای بر خرمن است E
زینهار آن خوشه پنهان کن که خرمن می‌بری E
دل به عیاری ببردی ناگهان از دست من E
دزد شب گردد تو فارغ روز روشن می‌بری E
گر تو برگردیدی از من بی گناه و بی سبب E
تا مگر من نیز برگردم غلط ظن می‌بری E
چون نیاید دود از آن خرمن که آتش می‌زنی E
یا ببندد خون از این موضع که سوزن می‌بری E
این طریق دشمنی باشد نه راه دوستی E
کآبروی دوستان در پیش دشمن می‌بری E
عیب مسکینی مکن افتان و خیزان در پیت E
کآن نمی‌آید تو زنجیرش به گردن می‌بری E
سعدیا گفتار شیرین پیش آن کام و دهان E
در به دریا می‌فرستی زر به معدن می‌بری E
تو در کمند نیفتاده‌ای و معذوری E
از آن به قوت بازوی خویش مغروری E
گر آن که خرمن من سوخت با تو پردازد E
میسرت نشود عاشقی و مستوری E
بهشت روی من آن لعبت پری رخسار E
که در بهشت نباشد به لطف او حوری E
به گریه گفتمش ای سرو قد سیم اندام E
اگر چه سرو نباشد بر او گل سوری E
درشتخویی و بدعهدی از تو نپسندند E
که خوب منظری و دلفریب منظوری E
تو در میان خلایق به چشم اهل نظر E
چنان که در شب تاریک پاره نوری E
اگر به حسن تو باشد طبیب در آفاق E
کس از خدای نخواهد شفای رنجوری E
ز کبر و ناز چنان می‌کنی به مردم چشم E
که بی شراب گمان می‌برد که مخموری E
من از تو دست نخواهم به بی‌وفایی داشت E
تو هر گناه که خواهی بکن که مغفوری E
ز چند گونه سخن رفت و در میان آمد E
حدیث عاشقی و مفلسی و مهجوری E
به خنده گفت که سعدی سخن دراز مکن E
میان تهی و فراوان سخن چو طنبوری E
چو سایه هیچ کس است آدمی که هیچش نیست E
مرا از این چه که چون آفتاب مشهوری E
ما بی تو به دل بر نزدیم آب صبوری E
چون سنگدلان دل بنهادیم به دوری E
بعد از تو که در چشم من آید که به چشمم E
گویی همه عالم ظلمات است و تو نوری E
خلقی به تو مشتاق و جهانی به تو روشن E
ما از تو گریزان و تو از خلق نفوری E
جز خط دلاویز تو بر طرف بناگوش E
سبزه نشنیدم که دمد بر گل سوری E
در باغ رو ای سرو خرامان که خلایق E
گویند مگر باغ بهشت است و تو حوری E
روی تو نه روییست کز او صبر توان کرد E
لیکن چه کنم گر نکنم صبر ضروری E
سعدی به جفا دست امید از تو ندارد E
هم جور تو بهتر که ز روی تو صبوری E
هر سلطنت که خواهی می‌کن که دلپذیری E
در دست خوبرویان دولت بود اسیری E
جان باختن به کویت در آرزوی رویت E
دانسته‌ام ولیکن خونخوار ناگزیری E
ملک آن توست و فرمان مملوک را چه درمان E
گر بی‌گنه بسوزی ور بی خطا بگیری E
گر من سخن نگویم در وصف روی و مویت E
آیینه‌ات بگوید پنهان که بی‌نظیری E
آن کاو ندیده باشد گل در میان بستان E
شاید که خیره ماند در ارغوان و خیری E
گفتم مگر ز رفتن غایب شوی ز چشمم E
آن نیستی که رفتی آنی که در ضمیری E
ای باد صبح بستان پیغام وصل جانان E
می‌رو که خوش نسیمی می‌دم که خوش عبیری E
او را نمی‌توان دید از منتهای خوبی E
ما خود نمی‌نماییم از غایت حقیری E
گر یار با جوانان خواهد نشست و رندان E
ما نیز توبه کردیم از زاهدی و پیری E
سعدی نظر بپوشان یا خرقه در میان نه E
رندی روا نباشد در جامه فقیری E
اگر کلاله مشکین ز رخ براندازی E
کنند در قدمت عاشقان سراندازی E
اگر به رقص درآیی تو سرو سیم اندام E
نظاره کن که چه مستی کنند و جانبازی E
تو با چنین قد و بالا و صورت زیبا E
به سرو و لاله و شمشاد و گل نپردازی E
کدام باغ چو رخسار تو گلی دارد E
کدام سرو کند با قدت سرافرازی E
به حسن خال و بناگوش اگر نگاه کنی E
نظر تو با قد و بالای خود نیندازی E
غلام باد صبایم غلام باد صبا E
که با کلاله جعدت همی‌کند بازی E
بگوی مطرب یاران بیار زمزمه‌ای E
بنال بلبل مستان که بس خوش آوازی E
که گفته است که صد دل به غمزه‌ای ببری E
هزار صید به یک تاختن بیندازی E
ز لطف لفظ شکربار گفته سعدی E
شدم غلام همه شاعران شیرازی E
امیدوارم اگر صد رهم بیندازی E
که بار دیگرم از روی لطف بنوازی E
چو روزگار نسازد ستیزه نتوان برد E
ضرورت است که با روزگار در سازی E
جفای عشق تو بر عقل من همان مثل است E
که سرگزیت به کافر همی‌دهد غازی E
دریغ بازوی تقوا که دست رنگینت E
به عقل من به سرانگشت می‌کند بازی E
بسی مطالعه کردیم نقش عالم را E
ز هر که در نظر آید به حسن ممتازی E
هزار چون من اگر محنت و بلا بیند E
تو را از آن چه که در نعمتی و در نازی E
حدیث عشق تو پیدا نکردمی بر خلق E
گر آب دیده نکردی به گریه غمازی E
زهی سوار که صد دل به غمزه‌ای ببری E
هزار صید به یک تاختن بیندازی E
تو را چو سعدی اگر بنده‌ای بود چه شود E
که در رکاب تو باشد غلام شیرازی E
گرش به قهر برانی به لطف بازآید E
که زر همان بود ار چند بار بگدازی E
چو آب می‌رود این پارسی به قوت طبع E
نه مرکبیست که از وی سبق برد تازی E
تو خود به صحبت امثال ما نپردازی E
نظر به حال پریشان ما نیندازی E
وصال ما و شما دیر متفق گردد E
که من اسیر نیازم تو صاحب نازی E
کجا به صید ملخ همتت فرو آید E
بدین صفت که تو باز بلندپروازی E
به راستی که نه همبازی تو بودم من E
تو شوخ دیده مگس بین که می‌کند بازی E
ز دست ترک ختایی کسی جفا چندان E
نمی‌برد که من از دست ترک شیرازی E
و گر هلاک منت درخور است باکی نیست E
قتیل عشق شهید است و قاتلش غازی E
کدام سنگدل است آن که عیب ما گوید E
گر آفتاب ببینی چو موم بگدازی E
میسرت نشود سر عشق پوشیدن E
که عاقبت بکند رنگ روی غمازی E
چه جرم رفت که با ما سخن نمی‌گویی E
چه دشمنیست که با دوستان نمی‌سازی E
من از فراق تو بیچاره سیل می‌رانم E
مثال ابر بهار و تو خیل می‌تازی E
هنوز با همه بدعهدیت دعاگویم E
که گر به قهر برانی به لطف بنوازی E
تو همچو صاحب دیوان مکن که سعدی را E
به یک ره از نظر خویشتن بیندازی E
تا کی ای آتش سودا به سرم برخیزی E
تا کی ای ناله زار از جگرم برخیزی E
تا کی ای چشمه سیماب که در چشم منی E
از غم دوست به روی چو زرم برخیزی E
یک زمان دیده من ره به سوی خواب برد E
ای خیال ار شبی از رهگذرم برخیزی E
ای دل از بهر چه خونابه شدی در بر من E
زود باشد که تو نیز از نظرم برخیزی E
به چه دانش زنی ای مرغ سحر نوبت روز E
که نه هر صبح به آه سحرم برخیزی E
ای غم از همنفسی تو ملالم بگرفت E
هیچت افتد که خدا را ز سرم برخیزی E
گر درون سوخته‌ای با تو برآرد نفسی E
چه تفاوت کند اندر شکرستان مگسی E
ای که انصاف دل سوختگان می‌ندهی E
خود چنین روی نبایست نمودن به کسی E
روزی اندر قدمت افتم و گر سر برود E
به ز من در سر این واقعه رفتند بسی E
دامن دوست به دنیا نتوان داد از دست E
حیف باشد که دهی دامن گوهر به خسی E
تا به امروز مرا در سخن این سوز نبود E
که گرفتار نبودم به کمند هوسی E
چون سراییدن بلبل که خوش آید بر شاخ E
لیکن آن سوز ندارد که بود در قفسی E
سعدیا گر ز دل آتش به قلم در نزدی E
پس چرا دود به سر می‌رودش هر نفسی E
همی‌زنم نفس سرد بر امید کسی E
که یاد ناورد از من به سال‌ها نفسی E
به چشم رحم به رویم نظر همی‌نکند E
به دست جور و جفا گوشمال داده بسی E
دلم ببرد و به جان زینهار می‌ندهد E
کسی به شهر شما این کند به جای کسی E
به هر چه در نگرم نقش روی او بینم E
که دیده در همه عالم بدین صفت هوسی E
به دست عشق چه شیر سیه چه مورچه‌ای E
به دام هجر چه باز سفید چه مگسی E
عجب مدار ز من روی زرد و ناله زار E
که کوه کاه شود گر برد جفای خسی E
بر آستان وصالت نهاده سر سعدی E
بر آستین خیالت نبوده دسترسی E
یار گرفته‌ام بسی چون تو ندیده‌ام کسی E
شمع چنین نیامده‌ست از در هیچ مجلسی E
عادت بخت من نبود آن که تو یادم آوری E
نقد چنین کم اوفتد خاصه به دست مفلسی E
صحبت از این شریفتر صورت از این لطیفتر E
دامن از این نظیفتر وصف تو چون کند کسی E
خادمه سرای را گو در حجره بند کن E
تا به سر حضور ما ره نبرد موسوسی E
روز وصال دوستان دل نرود به بوستان E
یا به گلی نگه کند یا به جمال نرگسی E
گر بکشی کجا روم تن به قضا نهاده‌ام E
سنگ جفای دوستان درد نمی‌کند بسی E
قصه به هر که می‌برم فایده‌ای نمی‌دهد E
مشکل درد عشق را حل نکند مهندسی E
این همه خار می‌خورد سعدی و بار می‌برد E
جای دگر نمی‌رود هر که گرفت مونسی E
ما سپر انداختیم گر تو کمان می‌کشی E
گو دل ما خوش مباش گر تو بدین دلخوشی E
گر بکشی بنده‌ایم ور بنوازی رواست E
ما به تو مستأنسیم تو به چه مستوحشی E
گفتی اگر درد عشق پای نداری گریز E
چون بتوانم گریخت تا تو کمندم کشی E
دیده فرودوختیم تا نه به دوزخ برد E
باز نگه می‌کنم سخت بهشتی وشی E
غایت خوبی که هست قبضه و شمشیر و دست E
خلق حسد می‌برند چون تو مرا می‌کشی E
موجب فریاد ما خصم نداند که چیست E
چاره مجروح عشق نیست به جز خامشی E
چند توان ای سلیم آب بر آتش زدن E
کآب دیانت برد رنگ رخ آتشی E
آدمی هوشمند عیش ندارد ز فکر E
ساقی مجلس بیار آن قدح بی هشی E
مست می عشق را عیب مکن سعدیا E
مست بیفتی تو نیز گر هم از این می چشی E
هرگز آن دل بنمیرد که تو جانش باشی E
نیکبخت آن که تو در هر دو جهانش باشی E
غم و اندیشه در آن دایره هرگز نرود E
به حقیقت که تو چون نقطه میانش باشی E
هرگزش باد صبا برگ پریشان نکند E
بوستانی که چو تو سرو روانش باشی E
همه عالم نگران تا نظر بخت بلند E
بر که افتد که تو یک دم نگرانش باشی E
تشنگانت به لب ای چشمه حیوان مردند E
تشنه‌تر آن که تو نزدیک دهانش باشی E
گر توان بود که دور فلک از سر گیرند E
تو دگر نادره دور زمانش باشی E
وصفت آن نیست که در وهم سخندان گنجد E
ور کسی گفت مگر هم تو زبانش باشی E
چون تحمل نکند بار فراق تو کسی E
با همه درد دل آسایش جانش باشی E
ای که بی دوست به سر می‌نتوانی که بری E
شاید ار محتمل بار گرانش باشی E
سعدی آن روز که غوغای قیامت باشد E
چشم دارد که تو منظور نهانش باشی E
اگر تو پرده بر این زلف و رخ نمی‌پوشی E
به هتک پرده صاحب دلان همی‌کوشی E
چنین قیامت و قامت ندیده‌ام همه عمر E
تو سرو یا بدنی شمس یا بناگوشی E
غلام حلقه سیمین گوشوار توام E
که پادشاه غلامان حلقه در گوشی E
به کنج خلوت پاکان و پارسایان آی E
نظاره کن که چه مستی کنند و مدهوشی E
به روزگار عزیزان که یاد می‌کنمت E
علی الدوام نه یادی پس از فراموشی E
چنان موافق طبع منی و در دل من E
نشسته‌ای که گمان می‌برم در آغوشی E
چه نیکبخت کسانی که با تو هم سخنند E
مرا نه زهره گفت و نه صبر خاموشی E
رقیب نامتناسب چه اهل صحبت توست E
که طبع او همه نیش و تو سر به سر نوشی E
به تربیت به چمن گفتم ای نسیم صبا E
بگوی تا ندهد گل به خار چاووشی E
تو سوز سینه مستان ندیدی ای هشیار E
چو آتشیت نباشد چگونه برجوشی E
تو را که دل نبود عاشقی چه دانی چیست E
تو را که سمع نباشد سماع ننیوشی E
وفای یار به دنیا و دین مده سعدی E
دریغ باشد یوسف به هر چه بفروشی E
به پایان آمد این دفتر حکایت همچنان باقی E
به صد دفتر نشاید گفت حسب الحال مشتاقی E
کتاب بالغ منی حبیبا معرضا عنی E
ان افعل ما تری انی علی عهدی و میثاقی E
نگویم نسبتی دارم به نزدیکان درگاهت E
که خود را بر تو می‌بندم به سالوسی و زراقی E
اخلایی و احبابی ذروا من حبه مابی E
مریض العشق لا یبری و لا یشکو الی الراقی E
نشان عاشق آن باشد که شب با روز پیوندد E
تو را گر خواب می‌گیرد نه صاحب درد عشاقی E
قم املا و اسقنی کأسا و دع ما فیه مسموما E
اما انت الذی تسقی فعین السم تریاقی E
قدح چون دور ما باشد به هشیاران مجلس ده E
مرا بگذار تا حیران بماند چشم در ساقی E
سعی فی هتکی الشانی و لما یدر ماشانی E
انا المجنون لا اعبا باحراق و اغراق E
مگر شمس فلک باشد بدین فرخنده دیداری E
مگر نفس ملک باشد بدین پاکیزه اخلاقی E
لقیت الاسد فی الغابات لا تقوی علی صیدی E
و هذا الظبی فی شیراز یسبینی باحداق E
نه حسنت آخری دارد نه سعدی را سخن پایان E
بمیرد تشنه مستسقی و دریا همچنان باقی E
به قلم راست نیاید صفت مشتاقی E
سادتی احترق القلب من الاشواق E
نشود دفتر درد دل مجروح تمام E
لو اضافوا صحف الدهر الی اوراقی E
آرزوی دل خلقی تو به شیرین سخنی E
اثر رحمت حقی تو به نیک اخلاقی E
بی عزیزان چه تمتع بود از عمر عزیز E
کیف یحلو زمن البین لدی العشاق E
من همان عاشقم ار زان که تو آن دوست نه‌ای E
انا اهواک و ان ملت عن المیثاق E
حیث لا تخلف منظور حبیبی ارنی E
چه کنم قصه این غصه کنم در باقی E
به دو چشم تو که گر بی تو برندم به بهشت E
نکنم میل به حوران و نظر با ساقی E
سعدی از دست غمت چاک زده دامن عمر E
بیشتر زین نکند صابری و مشتاقی E
عمرم به آخر آمد عشقم هنوز باقی E
وز می چنان نه مستم کز عشق روی ساقی E
یا غایة الامانی قلبی لدیک فانی E
شخصی کما ترانی من غایة اشتیاقی E
ای دردمند مفتون بر خد و خال موزون E
قدر وصالش اکنون دانی که در فراقی E
یا سعد کیف صرنا فی بلدة هجرنا E
من بعد ما سهرنا و الایدی فی العناقی E
بعد از عراق جایی خوش نایدم هوایی E
مطرب بزن نوایی زان پرده عراقی E
خان الزمان عهدی حتی بقیت وحدی E
ردوا علی ودی بالله یا رفاقی E
در سرو و مه چه گویی ای مجمع نکویی E
تو ماه مشکبویی تو سرو سیم ساقی E
ان مت فی هواها دعنی امت فداها E
یا عاذلی نباها ذرنی و ما الاقی E
چند از حدیث آنان خیزید ای جوانان E
تا در هوای جانان بازیم عمر باقی E
قام الغیاث لما زم الجمال زما E
و اللیل مدلهما و الدمع فی المآقی E
تا در میان نیاری بیگانه‌ای نه یاری E
درباز هر چه داری گر مرد اتفاقی E
دل دیوانگیم هست و سر ناباکی E
که نه کاریست شکیبایی و اندهناکی E
سر به خمخانه تشنیع فرو خواهم برد E
خرقه گو در بر من دست بشوی از پاکی E
دست در دل کن و هر پرده پندار که هست E
بدر ای سینه که از دست ملامت چاکی E
تا به نخجیر دل سوختگان کردی میل E
هر زمان بسته دلی سوخته بر فتراکی E
انت ریان و کم حولک قلب صاد E
انت فرحان و کم نحوک طرف باکی E
یا رب آن آب حیات است بدان شیرینی E
یا رب آن سرو روان است بدان چالاکی E
جامه‌ای پهن‌تر از کارگه امکانی E
لقمه‌ای بیشتر از حوصله ادراکی E
در شکنج سر زلف تو دریغا دل من E
که گرفتار دو مار است بدین ضحاکی E
آه من باد به گوش تو رساند هرگز E
که نه ما بر سر خاکیم و تو بر افلاکی E
الغیاث از تو که هم دردی و هم درمانی E
زینهار از تو که هم زهری و هم تریاکی E
سعدیا آتش سودای تو را آبی بس E
باد بی فایده مفروش که مشتی خاکی E
عشق جانان در جهان هرگز نبودی کاشکی E
یا چو بود اندر دلم کمتر فزودی کاشکی E
آزمودم درد و داغ عشق باری صد هزار E
همچو من معشوقه یک ره آزمودی کاشکی E
نغنویدم زان خیالش را نمی‌بینم به خواب E
دیده گریان من یک شب غنودی کاشکی E
از چه ننماید به من دیدار خویش آن دلفروز E
راضیم راضی چنان روی ار نمودی کاشکی E
هر زمان گویم ز داغ عشق و تیمار فراق E
دل ربود از من نگارم جان ربودی کاشکی E
ناله‌های زار من شاید که گر کس نشنود E
لابه‌های زار من یک شب شنودی کاشکی E
سعدی از جان می‌خورد سوگند و می‌گوید به دل E
وعده‌هایش را وفا باری نمودی کاشکی E
سخت زیبا می‌روی یک بارگی E
در تو حیران می‌شود نظارگی E
این چنین رخ با پری باید نمود E
تا بیاموزد پریرخسارگی E
هر که را پیش تو پای از جای رفت E
زیر بارش برنخیزد بارگی E
چشم‌های نیم خوابت سال و ماه E
همچو من مستند بی میخوارگی E
خستگانت را شکیبایی نماند E
یا دوا کن یا بکش یک بارگی E
دوست تا خواهی به جای ما نکوست E
در حسودان اوفتاد آوارگی E
سعدیا تسلیم فرمان شو که نیست E
چاره عاشق به جز بیچارگی E
روی بپوش ای قمر خانگی E
تا نکشد عقل به دیوانگی E
بلعجبی‌های خیالت ببست E
چشم خردمندی و فرزانگی E
با تو بباشم به کدام آبروی E
یا بگریزم به چه مردانگی E
با تو برآمیختنم آرزوست E
وز همه کس وحشت و بیگانگی E
پرده برانداز شبی شمع وار E
تا همه سوزیم به پروانگی E
یا ببرد خانه سعدی خیال E
یا ببرد دوست به همخانگی E
بسم از هوا گرفتن که پری نماند و بالی E
به کجا روم ز دستت که نمی‌دهی مجالی E
نه ره گریز دارم نه طریق آشنایی E
چه غم اوفتاده‌ای را که تواند احتیالی E
همه عمر در فراقت بگذشت و سهل باشد E
اگر احتمال دارد به قیامت اتصالی E
چه خوش است در فراقی همه عمر صبر کردن E
به امید آن که روزی به کف اوفتد وصالی E
به تو حاصلی ندارد غم روزگار گفتن E
که شبی نخفته باشی به درازنای سالی E
غم حال دردمندان نه عجب گرت نباشد E
که چنین نرفته باشد همه عمر بر تو حالی E
سخنی بگوی با من که چنان اسیر عشقم E
که به خویشتن ندارم ز وجودت اشتغالی E
چه نشینی ای قیامت بنمای سرو قامت E
به خلاف سرو بستان که ندارد اعتدالی E
که نه امشب آن سماع است که دف خلاص یابد E
به طپانچه‌ای و بربط برهد به گوشمالی E
دگر آفتاب رویت منمای آسمان را E
که قمر ز شرمساری بشکست چون هلالی E
خط مشک بوی و خالت به مناسبت تو گویی E
قلم غبار می‌رفت و فرو چکید خالی E
تو هم این مگوی سعدی که نظر گناه باشد E
گنه است برگرفتن نظر از چنین جمالی E
ترحم ذلتی یا ذا المعالی E
و واصلنی اذا شوشت حالی E
الا یا ناعس الطرفین سکری E
سل السهران عن طول اللیالی E
ندارم چون تو در عالم دگر دوست E
اگر چه دوستی دشمن فعالی E
کمال الحسن فی الدنیا مصون E
کمثل البدر فی حد الکمال E
مرکب در وجودم همچو جانی E
مصور در دماغم چون خیالی E
فما ذالنوم قیل النوم راحه E
و مالی النوم فی طول اللیالی E
دمی دلداری و صاحب دلی کن E
که برخور بادی از صاحب جمالی E
الم تنظر الی عینی و دمعی E
تری فی البحر اصداف اللآلی E
به گوشت گر رسانم ناله زار E
ز درد ناله زارم بنالی E
لقد کلفت مالم اقو حملا E
و مالی حیله غیر احتمالی E
که کوته باد چون دست من از دوست E
زبان دشمنان از بدسگالی E
الا یا سالیا عنی توقف E
فما قلب المعنی عنک سال E
به چشمانت که گر چه دوری از چشم E
دل از یاد تو یک دم نیست خالی E
منعت الناس یستسقون غیثا E
ان استرسلت دمعا کاللآلی E
جهانی تشنگان را دیده در توست E
چنین پاکیزه پندارم زلالی E
ولی فیک الاراده فوق وصف E
ولکن لم تردنی ما احتیالی E
چه دستان با تو درگیرد چو روباه E
که از مردم گریزان چون غزالی E
جرت عینای من ذکراک سیلا E
سل الجیران عنی ما جری لی E
نمایندت به هم خلقی به انگشت E
چو بینند آن دو ابروی هلالی E
حفاظی لم یزل مادمت حیا E
و لو انتم ضجرتم من وصالی E
دلت سخت است و پیمان اندکی سست E
دگر در هر چه گویم بر کمالی E
اذا کان اقتضاحی فیک حلوا E
فقل لی مالعذالی و مالی E
مرا با روزگار خویش بگذار E
نگیرد سرزنش در لاابالی E
ترانی ناظما فی الوجد بیتا E
و طرفی ناثر عقد اللآلی E
نگویم قامتت زیباست یا چشم E
همه لطفی و سرتاسر جمالی E
و ان کنتم سئمتم طول مکثی E
حوالیکم فقد حان ارتحالی E
چو سعدی خاک شد سودی ندارد E
اگر خاک وی اندر دیده مالی E
هرگز حسد نبردم بر منصبی و مالی E
الا بر آن که دارد با دلبری وصالی E
دانی کدام دولت در وصف می‌نیاید E
چشمی که باز باشد هر لحظه بر جمالی E
خرم تنی که محبوب از در فرازش آید E
چون رزق نیکبختان بی محنت سؤالی E
همچون دو مغز بادام اندر یکی خزینه E
با هم گرفته انسی وز دیگران ملالی E
دانی کدام جاهل بر حال ما بخندد E
کاو را نبوده باشد در عمر خویش حالی E
بعد از حبیب بر من نگذشت جز خیالش E
وز پیکر ضعیفم نگذاشت جز خیالی E
اول که گوی بردی من بودمی به دانش E
گر سودمند بودی بی دولت احتیالی E
سال وصال با او یک روز بود گویی E
و اکنون در انتظارش روزی به قدر سالی E
ایام را به ماهی یک شب هلال باشد E
وآن ماه دلستان را هر ابرویی هلالی E
صوفی نظر نبازد جز با چنین حریفی E
سعدی غزل نگوید جز بر چنین غزالی E
مرا تو جان عزیزی و یار محترمی E
به هر چه حکم کنی بر وجود من حکمی E
غمت مباد و گزندت مباد و درد مباد E
که مونس دل و آرام جان و دفع غمی E
هزار تندی و سختی بکن که سهل بود E
جفای مثل تو بردن که سابق کرمی E
ندانم از سر و پایت کدام خوبتر است E
چه جای فرق که زیبا ز فرق تا قدمی E
اگر هزار الم دارم از تو بر دل ریش E
هنوز مرهم ریشی و داروی المی E
چنین که می‌گذری کافر و مسلمان را E
نگه به توست که هم قبله‌ای و هم صنمی E
چنین جمال نشاید که هر نظر بیند E
مگر که نام خدا گرد خویشتن بدمی E
نگویمت که گلی بر فراز سرو روان E
که آفتاب جهانتاب بر سر علمی E
تو مشکبوی سیه چشم را که دریابد E
که همچو آهوی مشکین از آدمی برمی E
کمند سعدی اگر شیر شرزه صید کند E
تو در کمند نیایی که آهوی حرمی E
بسیار سفر باید تا پخته شود خامی E
صوفی نشود صافی تا درنکشد جامی E
گر پیر مناجات است ور رند خراباتی E
هر کس قلمی رفته‌ست بر وی به سرانجامی E
فردا که خلایق را دیوان جزا باشد E
هر کس عملی دارد من گوش به انعامی E
ای بلبل اگر نالی من با تو هم آوازم E
تو عشق گلی داری من عشق گل اندامی E
سروی به لب جویی گویند چه خوش باشد E
آنان که ندیدستند سروی به لب بامی E
روزی تن من بینی قربان سر کویش E
وین عید نمی‌باشد الا به هر ایامی E
ای در دل ریش من مهرت چو روان در تن E
آخر ز دعاگویی یاد آر به دشنامی E
باشد که تو خود روزی از ما خبری پرسی E
ور نه که برد هیهات از ما به تو پیغامی E
گر چه شب مشتاقان تاریک بود اما E
نومید نباید بود از روشنی بامی E
سعدی به لب دریا دردانه کجا یابی E
در کام نهنگان رو گر می‌طلبی کامی E
تو کدامی و چه نامی که چنین خوب خرامی E
خون عشاق حلال است زهی شوخ حرامی E
بیم آن است دمادم که چو پروانه بسوزم E
از تغابن که تو چون شمع چرا شاهد عامی E
فتنه انگیزی و خون ریزی و خلقی نگرانت E
که چه شیرین حرکاتی و چه مطبوع کلامی E
مگر از هیئت شیرین تو می‌رفت حدیثی E
نیشکر گفت کمر بسته‌ام اینک به غلامی E
کافر ار قامت همچون بت سنگین تو بیند E
بار دیگر نکند سجده بت‌های رخامی E
بنشین یک نفس ای فتنه که برخاست قیامت E
فتنه نادر بنشیند چو تو در حال قیامی E
بلعجب باشد از این خلق که رویت چو مه نو E
می‌نمایند به انگشت و تو خود بدر تمامی E
کس نیارد که کند جور در اقبال اتابک E
تو چنین سرکش و بیچاره کش از خیل کدامی E
آفت مجلس و میدان و هلاک زن و مردی E
فتنه خانه و بازار و بلای در و بامی E
در سر کار تو کردم دل و دین با همه دانش E
مرغ زیرک به حقیقت منم امروز و تو دامی E
طاقتم نیست ز هر بی‌خبری سنگ ملامت E
که تو در سینه سعدی چو چراغ از پس جامی E
چون تنگ نباشد دل مسکین حمامی E
که‌ش یار هم آواز بگیرند به دامی E
دیشب همه شب دست در آغوش سلامت E
و امروز همه روز تمنای سلامی E
آن بوی گل و سنبل و نالیدن بلبل E
خوش بود دریغا که نکردند دوامی E
از من مطلب صبر جدایی که ندارم E
سنگیست فراق و دل محنت زده جامی E
در هیچ مقامی دل مسکین نشکیبد E
خو کرده صحبت که برافتد ز مقامی E
بی دوست حرام است جهان دیدن مشتاق E
قندیل بکش تا بنشینم به ظلامی E
چندان بنشینم که برآید نفس صبح E
کان وقت به دل می‌رسد از دوست پیامی E
آنجا که تویی رفتن ما سود ندارد E
الا به کرم پیش نهد لطف تو گامی E
زان عین که دیدی اثری بیش نمانده‌ست E
جانی به دهان آمده در حسرت کامی E
سعدی سخن یار نگوید بر اغیار E
هرگز نبرد سوخته‌ای قصه به خامی E
صاحب نظر نباشد در بند نیک نامی E
خاصان خبر ندارند از گفت و گوی عامی E
ای نقطه سیاهی بالای خط سبزش E
خوش دانه‌ای ولیکن بس بر کنار دامی E
حور از بهشت بیرون ناید تو از کجایی E
مه بر زمین نباشد تو ماه رخ کدامی E
دیگر کسش نبیند در بوستان خرامان E
گر سرو بوستانت بیند که می‌خرامی E
بدر تمام روزی در آفتاب رویت E
گر بنگرد بیارد اقرار ناتمامی E
طوطی شکر شکستن دیگر روا ندارد E
گر پسته‌ات ببیند وقتی که در کلامی E
در حسن بی‌نظیری در لطف بی نهایت E
در مهر بی ثباتی در عهد بی دوامی E
لایقتر از امیری در خدمتت اسیری E
خوشتر ز پادشاهی در حضرتت غلامی E
ترک عمل بگفتم ایمن شدم ز عزلت E
بی چیز را نباشد اندیشه از حرامی E
فردا به داغ دوزخ ناپخته‌ای بسوزد E
کامروز آتش عشق از وی نبرد خامی E
هر لحظه سر به جایی بر می‌کند خیالم E
تا خود چه بر من آید زین منقطع لگامی E
سعدی چو ترک هستی گفتی ز خلق رستی E
از سنگ غم نباشد بعد از شکسته جامی E
ای دریغا گر شبی در بر خرابت دیدمی E
سرگران از خواب و سرمست از شرابت دیدمی E
روز روشن دست دادی در شب تاریک هجر E
گر سحرگه روی همچون آفتابت دیدمی E
گر مرا عشقت به سختی کشت سهل است این قدر E
کاش کاندک مایه نرمی در خطابت دیدمی E
در چکانیدی قلم بر نامه دلسوز من E
گر امید صلح باری در جوابت دیدمی E
راستی خواهی سر از من تافتن بودی صواب E
گر چو کژبینان به چشم ناصوابت دیدمی E
آه اگر وقتی چو گل در بوستان یا چون سمن E
در گلستان یا چو نیلوفر در آبت دیدمی E
ور چو خورشیدت نبینم کاشکی همچون هلال E
اندکی پیدا و دیگر در نقابت دیدمی E
از منت دانم حجابی نیست جز بیم رقیب E
کاش پنهان از رقیبان در حجابت دیدمی E
سر نیارستی کشید از دست افغانم فلک E
گر به خدمت دست سعدی در رکابت دیدمی E
این تمنایم به بیداری میسر کی شود E
کاشکی خوابم گرفتی تا به خوابت دیدمی E
آسوده خاطرم که تو در خاطر منی E
گر تاج می‌فرستی و گر تیغ می‌زنی E
ای چشم عقل خیره در اوصاف روی تو E
چون مرغ شب که هیچ نبیند به روشنی E
شهری به تیغ غمزه خونخوار و لعل لب E
مجروح می‌کنی و نمک می‌پراکنی E
ما خوشه چین خرمن اصحاب دولتیم E
باری نگه کن ای که خداوند خرمنی E
گیرم که برکنی دل سنگین ز مهر من E
مهر از دلم چگونه توانی که برکنی E
حکم آن توست اگر بکشی بی‌گنه ولیک E
عهد وفای دوست نشاید که بشکنی E
این عشق را زوال نباشد به حکم آنک E
ما پاک دیده‌ایم و تو پاکیزه دامنی E
از من گمان مبر که بیاید خلاف دوست E
ور متفق شوند جهانی به دشمنی E
خواهی که دل به کس ندهی دیده‌ها بدوز E
پیکان چرخ را سپری باشد آهنی E
با مدعی بگوی که ما خود شکسته‌ایم E
محتاج نیست پنجه که با ما درافکنی E
سعدی چو سروری نتوان کرد لازم است E
با سخت بازوان به ضرورت فروتنی E
اگر تو میل محبت کنی و گر نکنی E
من از تو روی نپیچم که مستحب منی E
چو سرو در چمنی راست در تصور من E
چه جای سرو که مانند روح در بدنی E
به صید عالمیانت کمند حاجت نیست E
همین بس است که برقع ز روی برفکنی E
بیاض ساعد سیمین مپوش در صف جنگ E
که بی تکلف شمشیر لشکری بزنی E
مبارزان جهان قلب دشمنان شکنند E
تو را چه شد که همه قلب دوستان شکنی E
عجب در آن نه که آفاق در تو حیرانند E
تو هم در آینه حیران حسن خویشتنی E
تو را که در نظر آمد جمال طلعت خویش E
حقیقت است که دیگر نظر به ما نکنی E
کسی در آینه شخصی بدین صفت بیند E
کند هر آینه جور و جفا و کبر و منی E
در آن دهن که تو داری سخن نمی‌گنجد E
من آدمی نشنیدم بدین شکردهنی E
شنیده‌ای که مقالات سعدی از شیراز E
همی‌برند به عالم چو نافه ختنی E
مگر که نام خوشت بر دهان من بگذشت E
برفت نام من اندر جهان به خوش سخنی E
زنده بی دوست خفته در وطنی E
مثل مرده‌ایست در کفنی E
عیش را بی تو عیش نتوان گفت E
چه بود بی وجود روح تنی E
تا صبا می‌رود به بستان‌ها E
چون تو سروی نیافت در چمنی E
و آفتابی خلاف امکان است E
که برآید ز جیب پیرهنی E
وآن شکن برشکن قبائل زلف E
که بلاییست زیر هر شکنی E
بر سر کوی عشق بازاریست E
که نیارد هزار جان ثمنی E
جای آن است اگر ببخشایی E
که نبینی فقیرتر ز منی E
هفت کشور نمی‌کنند امروز E
بی مقالات سعدی انجمنی E
از دو بیرون نه یا دلت سنگیست E
یا به گوشت نمی‌رسد سخنی E
سروقدی میان انجمنی E
به که هفتاد سرو در چمنی E
جهل باشد فراق صحبت دوست E
به تماشای لاله و سمنی E
ای که هرگز ندیده‌ای به جمال E
جز در آیینه مثل خویشتنی E
تو که همتای خویشتن بینی E
لاجرم ننگری به مثل منی E
در دهانت سخن نمی‌گویم E
که نگنجد در آن دهن سخنی E
بدنت در میان پیرهنت E
همچو روحیست رفته در بدنی E
وآن که بیند برهنه اندامت E
گوید این پرگل است پیرهنی E
با وجودت خطا بود که نظر E
به ختایی کنند یا ختنی E
باد اگر بر من اوفتد ببرد E
که نمانده‌ست زیر جامه تنی E
چاره بیچارگی بود سعدی E
چون ندانند چاره‌ای و فنی E
کس نگذشت در دلم تا تو به خاطر منی E
یک نفس از درون من خیمه به در نمی‌زنی E
مهرگیاه عهد من تازه‌تر است هر زمان E
ور تو درخت دوستی از بن و بیخ برکنی E
کس نستاندم به هیچ ار تو برانی از درم E
مقبل هر دو عالمم گر تو قبول می‌کنی E
چون تو بدیع صورتی بی سبب کدورتی E
عهد وفای دوستان حیف بود که بشکنی E
صبر به طاقت آمد از بار کشیدن غمت E
چند مقاومت کند حبه و سنگ صد منی E
از همه کس رمیده‌ام با تو درآرمیده‌ام E
جمع نمی‌شود دگر هر چه تو می‌پراکنی E
ای دل اگر فراق او و آتش اشتیاق او E
در تو اثر نمی‌کند تو نه دلی که آهنی E
هم به در تو آمدم از تو که خصم و حاکمی E
چاره پای بستگان نیست به جز فروتنی E
سعدی اگر جزع کنی ور نکنی چه فایده E
سخت کمان چه غم خورد گر تو ضعیف جوشنی E
من چرا دل به تو دادم که دلم می‌شکنی E
یا چه کردم که نگه باز به من می‌نکنی E
دل و جانم به تو مشغول و نظر در چپ و راست E
تا ندانند حریفان که تو منظور منی E
دیگران چون بروند از نظر از دل بروند E
تو چنان در دل من رفته که جان در بدنی E
تو همایی و من خسته بیچاره گدای E
پادشاهی کنم ار سایه به من برفکنی E
بنده وارت به سلام آیم و خدمت بکنم E
ور جوابم ندهی می‌رسدت کبر و منی E
مرد راضیست که در پای تو افتد چون گوی E
تا بدان ساعد سیمینش به چوگان بزنی E
مست بی خویشتن از خمر ظلوم است و جهول E
مستی از عشق نکو باشد و بی خویشتنی E
تو بدین نعت و صفت گر بخرامی در باغ E
باغبان بیند و گوید که تو سرو چمنی E
من بر از شاخ امیدت نتوانم خوردن E
غالب الظن و یقینم که تو بیخم بکنی E
خوان درویش به شیرینی و چربی بخورند E
سعدیا چرب زبانی کن و شیرین سخنی E
ای سرو حدیقه معانی E
جانی و لطیفه جهانی E
پیش تو به اتفاق مردن E
خوشتر که پس از تو زندگانی E
چشمان تو سحر اولین اند E
تو فتنه آخرالزمانی E
چون اسم تو در میان نباشد E
گویی که به جسم در میانی E
آن را که تو از سفر بیایی E
حاجت نبود به ارمغانی E
گر ز آمدنت خبر بیارند E
من جان بدهم به مژدگانی E
دفع غم دل نمی‌توان کرد E
الا به امید شادمانی E
گر صورت خویشتن ببینی E
حیران وجود خود بمانی E
گر صلح کنی لطیف باشد E
در وقت بهار و مهربانی E
سعدی خط سبز دوست دارد E
پیرامن خد ارغوانی E
این پیر نگر که همچنانش E
از یاد نمی‌رود جوانی E
بر آنم گر تو باز آیی که در پایت کنم جانی E
و زین کمتر نشاید کرد در پای تو قربانی E
امید از بخت می‌دارم بقای عمر چندانی E
کز ابر لطف باز آید به خاک تشنه بارانی E
میان عاشق و معشوق اگر باشد بیابانی E
درخت ارغوان روید به جای هر مغیلانی E
مگر لیلی نمی‌داند که بی دیدار میمونش E
فراخای جهان تنگ است بر مجنون چو زندانی E
دریغا عهد آسانی که مقدارش ندانستم E
ندانی قدر وصل الا که درمانی به هجرانی E
نه در زلف پریشانت من تنها گرفتارم E
که دل در بند او دارد به هر مویی پریشانی E
چه فتنه‌ست این که در چشمت به غارت می‌برد دل‌ها E
تویی در عهد ما گر هست در شیراز فتانی E
نشاید خون سعدی را به باطل ریختن حقا E
بیا سهل است اگر داری به خط خواجه فرمانی E
زمان رفته باز آید ولیکن صبر می‌باید E
که مستخلص نمی‌گردد بهاری بی زمستانی E
بنده‌ام گر به لطف می‌خوانی E
حاکمی گر به قهر می‌رانی E
کس نشاید که بر تو بگزینند E
که تو صورت به کس نمی‌مانی E
ندهیمت به هر که در عالم E
ور تو ما را به هیچ نستانی E
گفتم این درد عشق پنهان را E
به تو گویم که هم تو درمانی E
بازگفتم چه حاجت است به قول E
که تو خود در دلی و می‌دانی E
نفس را عقل تربیت می‌کرد E
کز طبیعت عنان بگردانی E
عشق دانی چه گفت تقوا را E
پنجه با ما مکن که نتوانی E
چه خبر دارد از حقیقت عشق E
پای بند هوای نفسانی E
خودپرستان نظر به شخص کنند E
پاک بینان به صنع ربانی E
شب قدری بود که دست دهد E
عارفان را سماع روحانی E
رقص وقتی مسلمت باشد E
کآستین بر دو عالم افشانی E
قصه عشق را نهایت نیست E
صبر پیدا و درد پنهانی E
سعدیا دیگر این حدیث مگوی E
تا نگویند قصه می‌خوانی E
بهار آمد که هر ساعت رود خاطر به بستانی E
به غلغل در سماع آیند هر مرغی به دستانی E
دم عیسیست پنداری نسیم باد نوروزی E
که خاک مرده باز آید در او روحی و ریحانی E
به جولان و خرامیدن در آمد سرو بستانی E
تو نیز ای سرو روحانی بکن یک بار جولانی E
به هر کویی پری رویی به چوگان می‌زند گویی E
تو خود گوی زنخ داری بساز از زلف چوگانی E
به چندین حیلت و حکمت که گوی از همگنان بردم E
به چوگانم نمی‌افتد چنین گوی زنخدانی E
بیار ای باغبان سروی به بالای دلارامم E
که باری من ندیدستم چنین گل در گلستانی E
تو آهو چشم نگذاری مرا از دست تا آن گه E
که همچون آهو از دستت نهم سر در بیابانی E
کمال حسن رویت را صفت کردن نمی‌دانم E
که حیران باز می‌مانم چه داند گفت حیرانی E
وصال توست اگر دل را مرادی هست و مطلوبی E
کنار توست اگر غم را کناری هست و پایانی E
طبیب از من به جان آمد که سعدی قصه کوته کن E
که دردت را نمی‌دانم برون از صبر درمانی E
جمعی که تو در میان ایشانی E
زآن جمع به در بود پریشانی E
ای ذات شریف و شخص روحانی E
آرام دلی و مرهم جانی E
خرم تن آن که با تو پیوندد E
وآن حلقه که در میان ایشانی E
من نیز به خدمتت کمر بندم E
باشد که غلام خویشتن خوانی E
بر خوان تو این شکر که می‌بینم E
بی فایده‌ای مگس که می‌رانی E
هر جا که تو بگذری بدین خوبی E
کس شک نکند که سرو بستانی E
هرک این سر دست و ساعدت بیند E
گر دل ندهد به پنجه بستانی E
من جسم چنین ندیده‌ام هرگز E
چندان که قیاس می‌کنم جانی E
بر دیده من برو که مخدومی E
پروانه به خون بده که سلطانی E
من سر ز خط تو بر نمی‌گیرم E
ور چون قلمم به سر بگردانی E
این گرد که بر رخ است می‌بینی E
وآن درد که در دل است می‌دانی E
دودی که بیاید از دل سعدی E
پیداست که آتشیست پنهانی E
می‌گوید و جان به رقص می‌آید E
خوش می‌رود این سماع روحانی E
ذوقی چنان ندارد بی دوست زندگانی E
دودم به سر برآمد زین آتش نهانی E
شیراز در نبسته‌ست از کاروان ولیکن E
ما را نمی‌گشایند از قید مهربانی E
اشتر که اختیارش در دست خود نباشد E
می‌بایدش کشیدن باری به ناتوانی E
خون هزار وامق خوردی به دلفریبی E
دست از هزار عذرا بردی به دلستانی E
صورت نگار چینی بی خویشتن بماند E
گر صورتت ببیند سر تا به سر معانی E
ای بر در سرایت غوغای عشقبازان E
همچون بر آب شیرین آشوب کاروانی E
تو فارغی و عشقت بازیچه می‌نماید E
تا خرمنت نسوزد تشویش ما ندانی E
می‌گفتمت که جانی دیگر دریغم آید E
گر جوهری به از جان ممکن بود تو آنی E
سروی چو در سماعی بدری چو در حدیثی E
صبحی چو در کناری شمعی چو در میانی E
اول چنین نبودی باری حقیقتی شد E
دی حظ نفس بودی امروز قوت جانی E
شهر آن توست و شاهی فرمای هر چه خواهی E
گر بی عمل ببخشی ور بی‌گنه برانی E
روی امید سعدی بر خاک آستان است E
بعد از تو کس ندارد یا غایة الامانی E
کبر یک سو نه اگر شاهد درویشانی E
دیو خوش طبع به از حور گره پیشانی E
آرزو می‌کندم با تو دمی در بستان E
یا به هر گوشه که باشد که تو خود بستانی E
با من کشته هجران نفسی خوش بنشین E
تا مگر زنده شوم زآن نفس روحانی E
گر در آفاق بگردی به جز آیینه تو را E
صورتی کس ننماید که بدو می‌مانی E
هیچ دورانی بی فتنه نگویند که بود E
تو بدین حسن مگر فتنه این دورانی E
مردم از ترس خدا سجده رویت نکنند E
بامدادت که ببینند و من از حیرانی E
گرم از پیش برانی و به شوخی نروم E
عفو فرمای که عجز است نه بی فرمانی E
نه گزیر است مرا از تو نه امکان گریز E
چاره صبر است که هم دردی و هم درمانی E
بندگان را نبود جز غم آزادی و من E
پادشاهی کنم ار بنده خویشم خوانی E
زین سخن‌های دلاویز که شرح غم توست E
خرمنی دارم و ترسم به جوی نستانی E
تو که یک روز پراکنده نبوده‌ست دلت E
صورت حال پراکنده دلان کی دانی E
نفسی بنده نوازی کن و بنشین ار چند E
آتشی نیست که او را به دمی بنشانی E
سخن زنده دلان گوش کن از کشته خویش E
چون دلم زنده نباشد که تو در وی جانی E
این توانی که نیایی ز در سعدی باز E
لیک بیرون روی از خاطر او نتوانی E
ندانمت به حقیقت که در جهان به که مانی E
جهان و هر چه در او هست صورتند و تو جانی E
به پای خویشتن آیند عاشقان به کمندت E
که هر که را تو بگیری ز خویشتن برهانی E
مرا مپرس که چونی به هر صفت که تو خواهی E
مرا مگو که چه نامی به هر لقب که تو خوانی E
چنان به نظره اول ز شخص می‌ببری دل E
که باز می‌نتواند گرفت نظره ثانی E
تو پرده پیش گرفتی و ز اشتیاق جمالت E
ز پرده‌ها به درافتاد رازهای نهانی E
بر آتش تو نشستیم و دود شوق برآمد E
تو ساعتی ننشستی که آتشی بنشانی E
چو پیش خاطرم آید خیال صورت خوبت E
ندانمت که چه گویم ز اختلاف معانی E
مرا گناه نباشد نظر به روی جوانان E
که پیر داند مقدار روزگار جوانی E
تو را که دیده ز خواب و خمار باز نباشد E
ریاضت من شب تا سحر نشسته چه دانی E
من ای صبا ره رفتن به کوی دوست ندانم E
تو می‌روی به سلامت سلام من برسانی E
سر از کمند تو سعدی به هیچ روی نتابد E
اسیر خویش گرفتی بکش چنان که تو دانی E
نگویم آب و گل است آن وجود روحانی E
بدین کمال نباشد جمال انسانی E
اگر تو آب و گلی همچنان که سایر خلق E
گل بهشت مخمر به آب حیوانی E
به هر چه خوبتر اندر جهان نظر کردم E
که گویمش به تو ماند تو خوبتر ز آنی E
وجود هر که نگه می‌کنم ز جان و جسد E
مرکب است و تو از فرق تا قدم جانی E
گرت در آینه سیمای خویش دل ببرد E
چو من شوی و به درمان خویش درمانی E
دلی که با سر زلفت تعلقی دارد E
چگونه جمع شود با چنان پریشانی E
مرا که پیش تو اقرار بندگی کردم E
رواست گر بنوازی و گر برنجانی E
ولی خلاف بزرگان که گفته‌اند مکن E
بکن هر آن چه بشاید نه هر چه بتوانی E
طمع مدار که از دامنت بدارم دست E
به آستین ملالی که بر من افشانی E
فدای جان تو گر من فدا شوم چه شود E
برای عید بود گوسفند قربانی E
روان روشن سعدی که شمع مجلس توست E
به هیچ کار نیاید گرش نسوزانی E
نه طریق دوستان است و نه شرط مهربانی E
که به دوستان یک دل سر دست برفشانی E
دلم از تو چون برنجد که به وهم در نگنجد E
که جواب تلخ گویی تو بدین شکردهانی E
نفسی بیا و بنشین سخنی بگو و بشنو E
که به تشنگی بمردم بر آب زندگانی E
غم دل به کس نگویم که بگفت رنگ رویم E
تو به صورتم نگه کن که سرایرم بدانی E
عجبت نیاید از من سخنان سوزناکم E
عجب است اگر بسوزم چو بر آتشم نشانی؟ E
دل عارفان ببردند و قرار پارسایان E
همه شاهدان به صورت تو به صورت و معانی E
نه خلاف عهد کردم که حدیث جز تو گفتم E
همه بر سر زبانند و تو در میان جانی E
اگرت به هر که دنیا بدهند حیف باشد E
و گرت به هر چه عقبی بخرند رایگانی E
تو نظیر من ببینی و بدیل من بگیری E
عوض تو من نیابم که به هیچ کس نمانی E
نه عجب کمال حسنت که به صد زبان بگویم E
که هنوز پیش ذکرت خجلم ز بی زبانی E
مده ای رفیق پندم که نظر بر او فکندم E
تو میان ما ندانی که چه می‌رود نهانی E
مزن ای عدو به تیرم که بدین قدر نمیرم E
خبرش بگو که جانت بدهم به مژدگانی E
بت من چه جای لیلی که بریخت خون مجنون E
اگر این قمر ببینی دگر آن سمر نخوانی E
دل دردمند سعدی ز محبت تو خون شد E
نه به وصل می‌رسانی نه به قتل می‌رهانی E
همه کس را تن و اندام و جمال است و جوانی E
وین همه لطف ندارد تو مگر سرو روانی E
نظر آوردم و بردم که وجودی به تو ماند E
همه اسمند و تو جسمی همه جسمند و تو جانی E
تو مگر پرده بپوشی و کست روی نبیند E
ور همین پرده زنی پرده خلقی بدرانی E
تو ندانی که چرا در تو کسی خیره بماند E
تا کسی همچو تو باشد که در او خیره بمانی E
نوک تیر مژه از جوشن جان می‌گذرانی E
من تنک پوست نگفتم تو چنین سخت کمانی E
هر چه در حسن تو گویند چنانی به حقیقت E
عیبت آن است که با ما به ارادت نه چنانی E
رمقی بیش نمانده‌ست گرفتار غمت را E
چند مجروح توان داشت بکش تا برهانی E
بیش از این صبر ندارم که تو هر دم بر قومی E
بنشینی و مرا بر سر آتش بنشانی E
گر بمیرد عجب ار شخص و دگر زنده نباشد E
که برانی ز در خویش و دگربار بخوانی E
سعدیا گر قدمت راه به پایان نرساند E
باری اندر طلبش عمر به پایان برسانی E
چرا به سرکشی از من عنان بگردانی E
مکن که بیخودم اندر جهان بگردانی E
ز دست عشق تو یک روز دین بگردانم E
چه گردد ار دل نامهربان بگردانی E
گر اتفاق نیفتد قدم که رنجه کنی E
به ذکر ما چه شود گر زبان بگردانی E
گمان مبر که بداریم دستت از فتراک E
بدین قدر که تو از ما عنان بگردانی E
وجود من چو قلم سر نهاده بر خط توست E
بگردم ار به سرم همچنان بگردانی E
اگر قدم ز من ناشکیب واگیری E
و گر نظر ز من ناتوان بگردانی E
ندانمت ز کجا آن سپر به دست آید E
که تیر آه من از آسمان بگردانی E
گرم ز پای سلامت به سر در اندازی E
ورم ز دست ملامت به جان بگردانی E
سر ارادت سعدی گمان مبر هرگز E
که تا قیامت از این آستان بگردانی E
فرخ صباح آن که تو بر وی نظر کنی E
فیروز روز آن که تو بر وی گذر کنی E
آزاد بنده‌ای که بود در رکاب تو E
خرم ولایتی که تو آنجا سفر کنی E
دیگر نبات را نخرد مشتری به هیچ E
یک بار اگر تبسم همچون شکر کنی E
ای آفتاب روشن و ای سایه همای E
ما را نگاهی از تو تمام است اگر کنی E
من با تو دوستی و وفا کم نمی‌کنم E
چندان که دشمنی و جفا بیشتر کنی E
مقدور من سریست که در پایت افکنم E
گر زآن که التفات بدین مختصر کنی E
عمریست تا به یاد تو شب روز می‌کنم E
تو خفته‌ای که گوش به آه سحر کنی E
دانی که رویم از همه عالم به روی توست E
زنهار اگر تو روی به رویی دگر کنی E
گفتی که دیر و زود به حالت نظر کنم E
آری کنی چو بر سر خاکم گذر کنی E
شرط است سعدیا که به میدان عشق دوست E
خود را به پیش تیر ملامت سپر کنی E
وز عقل بهترت سپری باید ای حکیم E
تا از خدنگ غمزه خوبان حذر کنی E
سرو ایستاده به چو تو رفتار می‌کنی E
طوطی خموش به چو تو گفتار می‌کنی E
کس دل به اختیار به مهرت نمی‌دهد E
دامی نهاده‌ای که گرفتار می‌کنی E
تو خود چه فتنه‌ای که به چشمان ترک مست E
تاراج عقل مردم هشیار می‌کنی E
از دوستی که دارم و غیرت که می‌برم E
خشم آیدم که چشم به اغیار می‌کنی E
گفتی نظر خطاست تو دل می‌بری رواست E
خود کرده جرم و خلق گنهکارمی‌کنی E
هرگز فرامشت نشود دفتر خلاف E
با دوستان چنین که تو تکرار می‌کنی E
دستان به خون تازه بیچارگان خضاب E
هرگز کس این کند که تو عیار می‌کنی E
با دشمنان موافق و با دوستان به خشم E
یاری نباشد این که تو با یار می‌کنی E
تا من سماع می‌شنوم پند نشنوم E
ای مدعی نصیحت بی‌کار می‌کنی E
گر تیغ می‌زنی سپر اینک وجود من E
صلح است از این طرف که تو پیکار می‌کنی E
از روی دوست تا نکنی رو به آفتاب E
کز آفتاب روی به دیوار می‌کنی E
زنهار سعدی از دل سنگین کافرش E
کافر چه غم خورد چو تو زنهار می‌کنی E
چشم رضا و مرحمت بر همه باز می‌کنی E
چون که به بخت ما رسد این همه ناز می‌کنی E
ای که نیازموده‌ای صورت حال بی‌دلان E
عشق حقیقت است اگر حمل مجاز می‌کنی E
ای که نصیحتم کنی کز پی او دگر مرو E
در نظر سبکتکین عیب ایاز می‌کنی E
پیش نماز بگذرد سرو روان و گویدم E
قبله اهل دل منم سهو نماز می‌کنی E
دی به امید گفتمش داعی دولت توام E
گفت دعا به خود بکن گر به نیاز می‌کنی E
گفتم اگر لبت گزم می خورم و شکر مزم E
گفت خوری اگر پزم قصه دراز می‌کنی E
سعدی خویش خوانیم پس به جفا برانیم E
سفره اگر نمی‌نهی در به چه باز می‌کنی E
دیدار می‌نمایی و پرهیز می‌کنی E
بازار خویش و آتش ما تیز می‌کنی E
گر خون دل خوری فرح افزای می‌خوری E
ور قصد جان کنی طرب انگیز می‌کنی E
بر تلخ عیشی من اگر خنده آیدت E
شاید که خنده شکرآمیز می‌کنی E
حیران دست و دشنه زیبات مانده‌ام E
کآهنگ خون من چه دلاویز می‌کنی E
سعدی گلت شکفت همانا که صبحدم E
فریاد بلبلان سحرخیز می‌کنی E
روزی به زنخدانت گفتم به سیمینی E
گفت ار نظری داری ما را به از این بینی E
خورشید و گلت خوانم هم ترک ادب باشد E
چرخ مه و خورشیدی باغ گل و نسرینی E
حاجت به نگاریدن نبود رخ زیبا را E
تو ماه پری پیکر زیبا و نگارینی E
بر بستر هجرانت شاید که نپرسندم E
کس سوخته خرمن را گوید به چه غمگینی E
بنشین که فغان از ما برخاست در ایامت E
بس فتنه که برخیزد هر جا که تو بنشینی E
گر بنده خود خوانی افتیم به سلطانی E
ور روی بگردانی رفتیم به مسکینی E
کس عیب نیارد گفت آن را که تو بپسندی E
کس رد نتواند کرد آن را که تو بگزینی E
عشق لب شیرینت روزی بکشد سعدی E
فرهاد چنین کشته‌ست آن شوخ به شیرینی E
شب است و شاهد و شمع و شراب و شیرینی E
غنیمت است چنین شب که دوستان بینی E
به شرط آن که منت بنده وار در خدمت E
بایستم تو خداوندوار بنشینی E
میان ما و شما عهد در ازل رفته‌ست E
هزار سال برآید همان نخستینی E
چو صبرم از تو میسر نمی‌شود چه کنم E
به خشم رفتم و باز آمدم به مسکینی E
به حکم آن که مرا هیچ دوست چون تو به دست E
نیاید و تو به از من هزار بگزینی E
به رنگ و بوی بهار ای فقیر قانع باش E
چو باغبان نگذارد که سیب و گل چینی E
تفاوتی نکند گر ترش کنی ابرو E
هزار تلخ بگویی هنوز شیرینی E
لگام بر سر شیران کند صلابت عشق E
چنان کشد که شتر را مهار دربینی E
ز نیکبختی سعدیست پای بند غمت E
زهی کبوتر مقبل که صید شاهینی E
مرا شکیب نمی‌باشد ای مسلمانان E
ز روی خوب لکم دینکم ولی دینی E
امروز چنانی ای پری روی E
کز ماه به حسن می‌بری گوی E
می‌آیی و در پی تو عشاق E
دیوانه شده دوان به هر سوی E
اینک من و زنگیان کافر E
وان ملعب لعبتان جادوی E
آورده ز غمزه سحر در چشم E
در داده ز فتنه تاب در موی E
وز بهر شکار دل نهاده E
تیر مژه در کمان ابروی E
نرخ گل و گلشکر شکسته E
زآن چهره خوب و لعل دلجوی E
چاکر شده شاه اخترانت E
شیر فلکت شده سگ کوی E
بر بام سراچه جمالت E
کیوان شده پاسبان هندوی E
عارض به مثل چو برگ نسرین E
بالا به صفت چو سرو خودروی E
گویی به چه شانه کرده‌ای زلف E
یا خود به چه آب شسته‌ای روی E
کز روی به لاله می‌دهی رنگ E
وز زلف به مشک می‌دهی بوی E
چون سعدی صد هزار بلبل E
گلزار رخ تو را غزل گوی E
خواهم اندر پایش افتادن چو گوی E
ور به چوگانم زند هیچش مگوی E
بر سر عشاق طوفان گو ببار E
در ره مشتاق پیکان گو بروی E
گر به داغت می‌کند فرمان ببر E
ور به دردت می‌کشد درمان مجوی E
ناودان چشم رنجوران عشق E
گر فرو ریزند خون آید به جوی E
شاد باش ای مجلس روحانیان E
تا که خورد این می که من مستم به بوی E
هر که سودانامه سعدی نبشت E
دفتر پرهیزگاری گو بشوی E
هر که نشنیده‌ست وقتی بوی عشق E
گو به شیراز آی و خاک من ببوی E
تا کی روم از عشق تو شوریده به هر سوی E
تا کی دوم از شور تو دیوانه به هر کوی E
صد نعره همی‌آیدم از هر بن مویی E
خود در دل سنگین تو نگرفت سر موی E
بر یاد بناگوش تو بر باد دهم جان E
تا باد مگر پیش تو بر خاک نهد روی E
سرگشته چو چوگانم و در پای سمندت E
می‌افتم و می‌گردم چون گوی به پهلوی E
خود کشته ابروی توام من به حقیقت E
گر کشتنیم بازبفرمای به ابروی E
آنان که به گیسو دل عشاق ربودند E
از دست تو در پای فتادند چو گیسوی E
تا عشق سرآشوب تو همزانوی ما شد E
سر بر نگرفتم به وفای تو ز زانوی E
بیرون نشود عشق توام تا ابد از دل E
کاندر ازلم حرز تو بستند به بازوی E
عشق از دل سعدی به ملامت بتوان برد E
گر رنگ توان برد به آب از رخ هندوی E
گل است آن یا سمن یا ماه یا روی E
شب است آن یا شبه یا مشک یا موی (بوی) E
لبت دانم که یاقوت است و تن سیم E
نمی‌دانم دلت سنگ است یا روی E
نپندارم که در بستان فردوس E
بروید چون تو سروی بر لب جوی E
چه شیرین لب سخنگویی که عاجز E
فرو می‌ماند از وصفت سخنگوی E
به بویی الغیاث از ما برآید E
که ای باد از کجا آوردی این بوی E
الا ای ترک آتشروی ساقی E
به آب باده عقل از من فرو شوی E
چه شهرآشوبی ای دلبند خودرای E
چه بزم آرایی ای گلبرگ خودروی E
چو در میدان عشق افتادی ای دل E
بباید بودنت سرگشته چون گوی E
دلا گر عاشقی می‌سوز و می‌ساز E
تنا گر طالبی می‌پرس و می‌پوی E
در این ره جان بده یا ترک ما گیر E
بر این در سر بنه یا غیر ما جوی E
بداندیشان ملامت می‌کنندم E
که تا چند احتمال یار بدخوی E
محال است این که ترک دوست هرگز E
بگوید سعدی ای دشمن تو می‌گوی E
مرحبا ای نسیم عنبر بوی E
خبری زآن به خشم رفته بگوی E
دلبر سست مهر سخت کمان E
صاحب دوست روی دشمن خوی E
گو دگر گر هلاک من خواهی E
بی گناهم بکش بهانه مجوی E
تشنه ترسم که منقطع گردد E
ور نه باز آید آب رفته به جوی E
صبر دیدیم در مقابل شوق E
آتش و پنبه بود و سنگ و سبوی E
هر که با دوستی سری دارد E
گو دو دست از مراد خویش بشوی E
تا گرفتار خم چوگانی E
احتمالت ضرورت است چو گوی E
پادشاهان و گنج و خیل و حشم E
عارفان و سماع و هایاهوی E
سعدیا شور عشق می‌گوید E
سخنانت نه طبع شیرین گوی E
هر کسی را نباشد این گفتار E
عود ناسوخته ندارد بوی E
وقت آن آمد که خوش باشد کنار سبزه جوی E
گر سر صحرات باشد سروبالایی بجوی E
ور به خلوت با دلارامت میسر می‌شود E
در سرایت خود گل افشان است سبزی گو مروی E
ای نسیم کوی معشوق این چه باد خرم است E
تا کجا بودی که جانم تازه می‌گردد به بوی E
مطربان گویی در آوازند و مستان در سماع E
شاهدان در حالت و شوریدگان در های و هوی E
ای رفیق آنچ از بلای عشق بر من می‌رود E
گر به ترک من نمی‌گویی به ترک من بگوی E
ای که پای رفتنت کند است و راه وصل تند E
بازگشتن هم نشاید تا قدم داری بپوی E
گر ببینی گریه زارم ندانی فرق کرد E
کآب چشم است این که پیشت می‌رود یا آب جوی E
گوی را گفتند کای بیچاره سرگردان مباش E
گوی مسکین را چه تاوان است چوگان را بگوی E
ای که گفتی دل بشوی از مهر یار مهربان E
من دل از مهرش نمی‌شویم تو دست از من بشوی E
سعدیا عاشق نشاید بودن اندر خانقاه E
شاهد بازی فراخ و زاهدان تنگ خوی E
سرو سیمینا به صحرا می‌روی E
نیک بدعهدی که بی ما می‌روی E
کس بدین شوخی و رعنایی نرفت E
خود چنینی یا به عمدا می‌روی E
روی پنهان دارد از مردم پری E
تو پری روی آشکارا می‌روی E
گر تماشا می‌کنی در خود نگر E
یا به خوشتر زین تماشا می‌روی E
می‌نوازی بنده را یا می‌کشی E
می‌نشینی یک نفس یا می‌روی E
اندرونم با تو می‌آید ولیک E
خائفم گر دست غوغا می‌روی E
ما خود اندر قید فرمان توایم E
تا کجا دیگر به یغما می‌روی E
جان نخواهد بردن از تو هیچ دل E
شهر بگرفتی به صحرا می‌روی E
گر قدم بر چشم من خواهی نهاد E
دیده بر ره می‌نهم تا می‌روی E
ما به دشنام از تو راضی گشته‌ایم E
وز دعای ما به سودا می‌روی E
گر چه آرام از دل ما می‌رود E
همچنین می‌رو که زیبا می‌روی E
دیده سعدی و دل همراه توست E
تا نپنداری که تنها می‌روی E
ای باد صبحدم خبر دلستان بگوی E
وصف جمال آن بت نامهربان بگوی E
بگذار مشک و بوی سر زلف او بیار E
یاد شکر مکن سخنی زآن دهان بگوی E
بستم به عشق موی میانش کمر چو مور E
گر وقت بینی این سخن اندر میان بگوی E
با بلبلان سوخته بال ضمیر من E
پیغام آن دو طوطی شکرفشان بگوی E
دانم که باز بر سر کویش گذر کنی E
گر بشنود حدیث منش در نهان بگوی E
کای دل ربوده از بر من حکم از آن توست E
گر نیز گوییم به مثل ترک جان بگوی E
هر لحظه راز دل جهدم بر سر زبان E
دل می‌تپد که عمر بشد وارهان بگوی E
سر دل از زبان نشود هرگز آشکار E
گر دل موافقت نکند کای زبان بگوی E
ای باد صبح دشمن سعدی مراد یافت E
نزدیک دوستان وی این داستان بگوی E
ای که به حسن قامتت سرو ندیده‌ام سهی E
گر همه دشمنی کنی از همه دوستان بهی E
جور بکن که حاکمان جور کنند بر رهی E
شیر که پایبند شد تن بدهد به روبهی E
از نظرت کجا رود ور برود تو همرهی E
رفت و رها نمی‌کنی آمد و ره نمی‌دهی E
شاید اگر نظر کنی ای که ز دردم آگهی E
ور نکنی اثر کند دود دل سحرگهی E
سعدی و عمرو زید را هیچ محل نمی‌نهی E
وین همه لاف می‌زنیم از دهل میان تهی E
اگرم حیات بخشی وگرم هلاک خواهی E
سر بندگی به حکمت بنهم که پادشاهی E
من اگر هزار خدمت بکنم گناهکارم E
تو هزار خون ناحق بکنی و بی گناهی E
به کسی نمی‌توانم که شکایت از تو خوانم E
همه جانب تو خواهند و تو آن کنی که خواهی E
تو به آفتاب مانی ز کمال حسن طلعت E
که نظر نمی‌تواند که ببیندت کماهی E
من اگر چنان که نهی است نظر به دوست کردن E
همه عمر توبه کردم که نگردم از مناهی E
به خدای اگر به دردم بکشی که برنگردم E
کسی از تو چون گریزد که تواش گریزگاهی E
منم ای نگار و چشمی که در انتظار رویت E
همه شب نخفت مسکین و بخفت مرغ و ماهی E
و گر این شب درازم بکشد در آرزویت E
نه عجب که زنده گردم به نسیم صبحگاهی E
غم عشق اگر بکوشم که ز دوستان بپوشم E
سخنان سوزناکم بدهد بر آن گواهی E
خضری چو کلک سعدی همه روز در سیاحت E
نه عجب گر آب حیوان به درآید از سیاهی E
نشنیده‌ام که ماهی بر سر نهد کلاهی E
یا سرو با جوانان هرگز رود به راهی E
سرو بلند بستان با این همه لطافت E
هر روزش از گریبان سر برنکرد ماهی E
گر من سخن نگویم در حسن اعتدالت E
بالات خود بگوید زین راست‌تر گواهی E
روزی چو پادشاهان خواهم که برنشینی E
تا بشنوی ز هر سو فریاد دادخواهی E
با لشکرت چه حاجت رفتن به جنگ دشمن E
تو خود به چشم و ابرو بر هم زنی سپاهی E
خیلی نیازمندان بر راهت ایستاده E
گر می‌کنی به رحمت در کشتگان نگاهی E
ایمن مشو که رویت آیینه‌ایست روشن E
تا کی چنین بماند وز هر کناره آهی E
گویی چه جرم دیدی تا دشمنم گرفتی E
خود را نمی‌شناسم جز دوستی گناهی E
ای ماه سرو قامت شکرانه سلامت E
از حال زیردستان می‌پرس گاه گاهی E
شیری در این قضیت کهتر شده ز موری E
کوهی در این ترازو کمتر شده ز کاهی E
ترسم چو بازگردی از دست رفته باشم E
وز رستنی نبینی بر گور من گیاهی E
سعدی به هر چه آید گردن بنه که شاید E
پیش که داد خواهی از دست پادشاهی E
ندانم از من خسته جگر چه می‌خواهی E
دلم به غمزه ربودی دگر چه می‌خواهی E
اگر تو بر دل آشفتگان ببخشایی E
ز روزگار من آشفته‌تر چه می‌خواهی E
به هرزه عمر من اندر سر هوای تو شد E
جفا ز حد بگذشت ای پسر چه می‌خواهی E
ز دیده و سر من آن چه اختیار تو است E
به دیده هر چه تو گویی به سر چه می‌خواهی E
شنیده‌ام که تو را التماس شعر رهیست E
تو کان شهد و نباتی شکر چه می‌خواهی E
به عمری از رخ خوب تو برده‌ام نظری E
کنون غرامت آن یک نظر چه می‌خواهی E
دریغ نیست ز تو هر چه هست سعدی را E
وی آن کند که تو گویی دگر چه می‌خواهی E
